<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Gróf Károlyi Gábor
följegyzései (1. kötet) by Károly Eötvös</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

h1 {
 line-height: 100%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.summary {
 text-align: center;
 text-indent: 0;
 width: 90%;
 margin: auto;
 font-size: 90%;
 font-style: italic;
}

.right {
 text-align: right;
 margin-right: 1.5em;
}

.smcap {
 font-variant: small-caps;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

p.caption {
 margin-top: 0;
 font-size: smaller;
}

.footnote {
 margin-left: 10%;
 margin-right: 10%;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 text-indent: 0;
 width: 70%;
 text-align: justify;
}

ul.TOC li {
 margin-top: 0.75em;
}

li.li2 {
 margin-bottom: 1em;
 font-size: 90%;
 padding-left: 3em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>


<pre>

The Project Gutenberg EBook of Gróf Károlyi Gábor följegyzései (1. kötet), by 
Károly Eötvös

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Gróf Károlyi Gábor följegyzései (1. kötet)

Author: Károly Eötvös

Release Date: August 21, 2020 [EBook #63002]

Language: Hungarian

Character set encoding: UTF-8

*** START OF THIS PROJECT GUTENBERG EBOOK GRÓF KÁROLYI GÁBOR ***




Produced by Albert László from page images generously made
available by the Google Books Library Project






</pre>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_319">319</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=RPdZAAAAIAAJ">http://books.google.com/books?id=RPdZAAAAIAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="smcap">Eötvös Károly
Munkái</span></p>
<p class="center"><span class="smcap">vii. kötet</span></p>
<p class="center"><span class="caption-large">GRÓF KÁROLYI GÁBOR
FÖLJEGYZÉSEI</span></p>
<p class="center"><span class="caption-large">I</span></p>
<hr class="chap" />
<p class="center"><span class="caption-150"><span class=
"smcap">Eötvös Károly Munkái</span></span></p>
<p class="center"><span class="caption-large">VII</span></p>
<p class="center"><span class="caption-largest">GRÓF KÁROLYI GÁBOR
FÖLJEGYZÉSEI</span></p>
<p>&nbsp;</p>
<p class="center"><span class="caption-large">ELSŐ KÖTET</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCII<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p class="center"><span class="caption-150"><span class=
"smcap">Eötvös Károly</span></span></p>
<h1>GRÓF KÁROLYI GÁBOR FÖLJEGYZÉSEI</h1>
<p>&nbsp;</p>
<p class="center"><span class="caption-large">ELSŐ KÖTET</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCII<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p>&nbsp;</p>
<p class="center"><span class="caption-small">AZ ÖSSZES JOGOK
FENTARTÁSÁVAL</span></p>
<p>&nbsp;</p>
<p class="center"><span class="caption-small">Révai és Salamon
könyvnyomdája, Budapest, VIII., Üllői-út 18.</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h2>A MIT ELŐRE KELL MONDANOM.</h2>
<p class="summary">(A kegyelet. – A Károlyi nemzetség. – Hogy
szerezte a grófságot? – Mi van a két kötet munkában s mi lesz a
harmadikban? – Ki e munka irója? – Gróf Károlyi Gábor életének
hátralevő része. – Halála és temetése.)</p>
<p>Gróf Károlyi Gábor igaz, benső és nemes barátom volt. Legnagyobb
és legsikeresebb politikai harczaimban életre-halálra oldalamnál
állott. Hű bajtársként küzdött mellettem, értem s ama nagy és szent
ügyekért, melyekért munkálni, áldozni s annyi rágalmat eltűrni a
sors engem kiválasztott.</p>
<p>Kevesen tudják, csak néhány benső, közös barátunk tudja, mit
végeztünk mi ketten éveken át. Mint áldoztuk fel napjainkat,
kényelmünket, egészségünket és vagyonunk tetemes részét oly időben,
a mikor minden jó hazafi érezte, hogy nagy veszély fenyegeti
hazánkat, alkotmányunkat s legértékesebb szabadságainkat. Éveken át
minden nap együtt voltunk s minden napunkat a közügynek szenteltük.
Igaz: nem csak ketten voltunk. Volt még néhány benső barátunk a
képviselőházban is s azon kivül is, kiknek lelkes ragaszkodása s
önzetlen közreműködése nemcsak fokozta, hanem szaporította
<span class="pagenum"><a name="Page_2" id="Page_2">-2-</a></span>
is erőnket. Azt az erőt, melynek minden feszűlése a függetlenség
nagy eszméjének diadalára törekedett.</p>
<p>Gróf Károlyi Gábor az ország legelső főrangu családjának
szülöttje volt, a milyen alig van egy-kettő. Én egy kis nemes
családnak szülöttje voltam, a milyen van néhány ezer. Az igazi
függetlenségi párt táborában találkoztunk s az első találkozás után
többé el nem váltunk egymástól. Elveink, érzéseink, törekvésünk,
szenvedélyeink együtt maradtak.</p>
<p>Csak akkor váltunk el, a mikor ő meghalt. A mikor ő átköltözött
őseinek sirboltjába, én pedig kifosztott szivvel itt maradtam.</p>
<p>De ezt az elválást én örökösnek tekinteni nem akarom. Ő sem
akarja. Nálam hagyta azokat a följegyzéseket, melyek életének
eseményeit megörökítik. Azzal hagyta nálam, hogy én azokat tárjam
föl a nemzet előtt és barátaink előtt akkor, mikor jónak látom. –
És nekem is lesznek jegyzeteim. Eljő az idő, a mikor azok is
napvilágot látnak. Az én emlékiratomban is együtt leszünk vele.
Azért nem örökös a mi elválásunk.</p>
<p>Gróf Károlyi Gábor nem volt iró. Nem is akart iró lenni, nem is
készűlt rá, nem is gyakorolta magát az irás művészetében. Csak
töredékes jegyzetekben adta át nekem művét azzal a nemes
bizalommal, hogy az egyes részeket én kerekítsem ki egészszé. Nem
sok munkám lesz művével. Az irás művészetéhez sok minden szükséges.
De leginkább szükséges az igazság. A hol az meg van: ott igen sok
más hiányozhat s az irói mű annak daczára is szép. Én csak arra
törekszem, hogy <span class="pagenum"><a name="Page_3" id=
"Page_3">-3-</a></span> az irály gyöngesége az igazságban homályt
vagy csorbát ne okozzon.</p>
<p>És arra fogok vigyázni, hogy nagy és nemes családjának
érzékenysége ne legyen érintve.</p>
<p>Az »Egyetértés« számára rendeztem sajtó alá az emlékiratokat.
Hosszabb mű, melynek egyes részeit gyors egymásutánban ugyan, de
mégis szaggatva közöltem. Politikai napilap alig engedhette volna
át hasábjait mindennap ily közleménynek, bármily érdekes lett volna
is az.</p>
<p>Elhunyt nemes barátom – ott a sirbolt mélyén, te már nem olvasod
e sorokat. Azzal az édes megnyugvással zártad le szemeidet, hogy én
a te emlékezetedet, mig én élek, fenn fogom tartani s tisztán fogom
fentartani. Még élő barátaink tegyenek tanúbizonyságot arról, hogy
bennem se életedben, se halálodban nem csalódtál.</p>
<p class="center">* * *</p>
<p>Gróf Károlyi Gábor nagy nemzetségnek sarjadéka. El kell valamit
e nemzetségről mondanom, hogy az olvasó a könyv minden szavát
teljesen megérthesse.</p>
<p>A nemzetség neve Kaplyon. Szatmármegyében Kaplonynak és
Kaplonnak is mondja a köznép e szót. Igy nevezi Kaplony községet,
mely Nagy-Károly közelében fekszik, mely a nemzetségnek ma is
birtoka és temetkezési helye s mely a család ősi nevét, mint
helynév megőrizte.</p>
<p>Kézai 108 ősmagyar nemzetség nevét hagyta emlékezetben. Ezek
közt, a mint Vámbéry is közli, sor <span class="pagenum"><a name=
"Page_4" id="Page_4">-4-</a></span> szerint a 31-ik a Kuplony vagy
Kaplony nemzetség. Kézai Cuplonnak irja, minthogy a latin nyelvnek
és irásnak K betüje nincs. Miként ejtették ki e szót Árpád
magyarjai: arra nézve jobban eligazít bennünket a népnyelv, mely a
Kuplony szót sohase használta, hanem e helyett Kaplonyt vagy
Kaplont vagy Kaplyont mondott. A helység mai és ősi neve bizonyítja
ezt.</p>
<p>A szó maga ősi turáni szó. A török-tatár nyelvben ma is él s a
tigrist nevezik e szóval. A nyelvtudósok egészen természetesnek és
indokoltnak tartják, hogy abban a 108 nemzetségben, mely Kézai
szerint Álmossal és Árpáddal Európába jött, sok török-tatár eredetü
családnév is volt. Népünk, a tigris elnevezésére, e szót már
századok óta nem használja s eredeti jelentését nem ismeri.</p>
<p>A Kaplyon nemzetség a családi és általános hagyomány szerint
Árpáddal együtt foglalt magának birtokot hazánkban. Hogy Kaplony ma
is az övé s mindig az volt, ez a tünet Kézai feljegyzésével együtt
igazolja a hagyományt.</p>
<p>Okirattal bizonyított összefüggés Árpádtól kezdve természetesen
nincs a nemzedékek között. Az első okirat a Kaplyon nemzetségbeli
Jánosról szól, a ki a tatárjárás előtt élt még jeruzsálemi Endre
király idejében. Ettől kezdve szakadatlan az okiratilag bizonyított
összeköttetés gróf Károlyi Gáborig. A Károlyi nevet ötszáz év előtt
Sigmond király korában kezdték használni a Kaplyonok. Jánostól
kezdve a 17-ik nemzedék gróf Károlyi Gábor, Árpádtól számítva a
27-ik. <span class="pagenum"><a name="Page_5" id=
"Page_5">-5-</a></span> Ugy látszik, meglehetős hosszú életü a
család. Egy nemzedékre 30 évet számítva, Árpádtól a 32-ik s Kaplyon
Jánostól a 22-ik nemzedékhez kellene gróf Károlyi Gábornak
tartozni. A család nemzedéki kora a szerint közel 40 év.</p>
<p>A családban mindig voltak katonák, hősök, állami méltóságok és
birtokszerzők. Az első Kaplyon Jánosnak fiát már comes-nek nevezi
az irás, tehát ennek már földesuri hatósága volt. A báróságot
1609-ben kapta Mihály, a nagy Bethlen Gábor fejedelem tanácsosa s a
grófságot 1712-ben kapta Sándor, a hires kurucz generális.</p>
<p>Az én nemes barátom, Gábor gróf mindig használta nemesi
czimerét. Levelein is, látogató jegyein is. Származására,
nemességére, grófságára ugyan nem sokat adott, de gyerekkori
szokásától nem akart eltérni. Azt az adomát szivesen elbeszélte,
miként lett gróffá az ő kurucz generális őse.</p>
<p>– Ravasz ember volt, édes vajdám, az én hires kurucz dédös apám.
Alig kötötte meg a szatmári békét s alig gyapjasodott meg még
jobban e békekötés által, már tartott magának Bécsben a császári
udvarnál és a kanczelláriánál titkos ügynököt s azt jól fizette.
III. Károly király a békekötés után pár hónap mulva levelet
intézett hozzá s a levélben, de a levél czimében is grófnak
czimezte. A titkos ügynök csinálta ki ezt a hamisságot az
iródiáknál. Liber baro de Nagy-Károly helyett Comes de Nagy-Károlyt
irtak a levélbe. A szamár császár aláirta a nélkül, hogy jól
megnézte volna, mit ir alá. Az én ősöm sietett ezt a tévedést
kiaknázni. <span class="pagenum"><a name="Page_6" id=
"Page_6">-6-</a></span> Rögtön futott az özvegy császárnéhoz,
Eleonorához, a ki nagyon kegyelte őt, hogy ezt a tévedést segitse
kiigazitani. A mi nem lehet másként, mint hogy most már gyorsan meg
kell kapnia a valóságos grófságot. Ha pedig ez meg nem történnék s
ezentul megint csak bárócskának czimezgetnék, akkor ő a világ
csufjává lesz s nem lehet a császár generálisa. Az özvegy császárné
belátta ezt, a császárnál az én ősöm minden ellenségét legyőzte s
igy azután nemsokára meglett a grófi adomány.</p>
<p>– Itt azonban – folytatta Gábor gróf – megint furcsa tévedés
történt. Természetesen megint a titkos ügynök keze volt a játékban.
Mindenki tudja, hogy a nemesi koronának öt csillaga van, a bárói
koronának hét, a grófinak kilencz s a herczegi koronának tizenegy
csillaga. Az iródiák és a czimerfestő, mikor a kutyabőrt
készitették, herczegi czimert festettek a kutyabőrre tizenegy
csillaggal. A hülye császár ezt is csak aláirta készségesen. Igy
történt az, hogy mi grófok volnánk, de herczegi czimerünk van.
Ilyen csodabogár is kevés van, vagy talán egy sincs a góthai
állatseregletben. No de mindegy. Az én ravasz ősöm ezt is ki akarta
aknázni s megint futott az özvegy császárnéhoz, hogy a tévedést
megint segitse kiigazitani. De ez már nem sikerült. Az 1713-iki
vagy 1715-iki országgyülés közel esett, dédös apám a
Rákóczy-javakból sokat kapott, e miatt a sok éhes labancz irigye,
haragosa, ellensége lett s herczegségre törekvő vágyát
meghiusitotta. Én pedig a herczegséget már meg nem szerzem.
<span class="pagenum"><a name="Page_7" id=
"Page_7">-7-</a></span></p>
<p>Igy adta elő az esetet Gábor gróf. Igaz-e vagy nem igaz ez
elbeszélés tartalma: nem tudom. Mikor kérdeztem tőle, honnan tudja
ezeket: családi hagyományra, az öregek szóbeszédére utalt, mint
tudásának forrására.</p>
<p>A nemzetség ősi fészke Szatmárvármegyében, Magyarországon és
Erdély határán feküdt, története tehát mind a két ország
történetével összeforr. E miatt nem is németesedett el a család
sohase, mint részben a Pálffy, Erdődy, Eszterházy, Batthyányi s
több főuri család. A nagy Bethlen fejedelemnek felesége, Károlyi
Zsuzsánna is ebből a családból származott, noha ez még nem volt
báró, mert csak negyedik unokatestvérje, Mihály szerezte meg a
báróságot. A kurucz generális apjának testvérje pedig Tököly Máriát
vette el feleségül, ki Tököly Imrének, Erdély választott
fejedelmének s kurucz királynak nagynénje volt. Igy keveredett
rokonságba a nemzetség a magyar fejedelmi családokkal.</p>
<p>Gábor gróf öregapja, József, a XVIII. század végén egyetlen élő
gróf Károlyi volt fiágon. Ámbár korán elhalt, még 35 éves korában,
mindamellett hat élő s felnőtt gyereke maradt, három fiu és három
leány. Az ő kezén már óriási birtokok voltak, mert ő már a Károlyi
összes birtokokon kivül a házasság utján szerzett Haruckern és
Waldstein birtokokat is birta. A hat örökös meglehetősen szétszedte
a nagy örökséget, de Gábor gróf apja, György gróf, egész életében
nagy szerző volt s nagy és több uradalmat vásárolgatott össze.
Alaposan emlitgeti tehát jegyzetében az én <span class=
"pagenum"><a name="Page_8" id="Page_8">-8-</a></span> elhunyt nemes
barátom, hogy rá öt-hat milliónyi örökség nézett.</p>
<p>Miként esett ő el ettől: ennek a történetnek részletei a nagy
örökségi perhez tartoznak. E perről is lesz szó könyvem
folyamában.</p>
<p class="center">* * *</p>
<p>Gróf Károlyi Gábor följegyzései czimén most két kötetnyi művet
adok a közönség kezébe.</p>
<p>Az első kötet a gyermekkorral s az ifjukorral foglalkozik s
részben Gábor gróf házasságával is. Befejeződik e kötet gróf
Károlyi György halálával s azzal a cselekményével, melylyel Gábor
fiát végrendeletileg minden örökségéből kitagadta és csupán köteles
részre szoritotta.</p>
<p>1877-ben történt ez, a mikor Gábor gróf még 36 esztendős volt.
Ezután Gábor gróf még öt-hat évig volt külföldi lakos s csak
1884-ben költözött véglegesen vissza a hazába.</p>
<p>A második kötetbe föl kellett volna venni a nagy örökségi pert s
a mi azután következett. E kötet tartalma azonban nem követi Gábor
gróf életét ugy, a miként az évről-évre egymásután folyt s
lefolyt.</p>
<p>E kötet az életfolyam ismertetésében nagy hézagokat hagy.</p>
<p>Hiányzik belőle a párizsi élet 1877-től 1884-ig. Ez időben esett
a kis Endre gróf halála is.</p>
<p>Hiányzik a nagy per és az 1887-iki családi kiegyezés. A
kiegyezést Gábor gróf részéről már én vezettem.</p>
<p>Hiányzik Gábor gróf politikai életéből a nagy véderőharcz,
<span class="pagenum"><a name="Page_9" id="Page_9">-9-</a></span>
Tisza Kálmán kormányának megbuktatása s az összebeszélés története,
melynek czélja lett volna Tisza meggyilkolása. Hogy félreértés
előre se támadjon, ki kell jelentenem, hogy nem gróf Károlyi Gábor
volt az, kinek agyában eféle eszme megfogamzott s ki ilyen
vállalatba belement volna.</p>
<p>Hiányzik a függetlenségi párt belső harcza, a mikor annak
egységét Ugron Gábor kettétörte.</p>
<p>Hiányzik a nagy és keserü küzdelem, melyet az egyházpolitika
nevén ismer nemzetünk ujabb időbeli története. A cselekvés nagy
terhei nyomták vállainkat s elhunyt barátomnak dicsőséges része
volt e küzdelmekben.</p>
<p>Hiányzik Kossuth könyvtárának megvétele s utolsó utunk Turinba a
nagy bujdosó halotti ágyához. Történelmileg érdekes s költőileg
szép részletek ezek gróf Károlyi Gábor életéből s együtt vivott
harczunk változataiból.</p>
<p>Mindezeket ismerni kell a nemzetnek. Ezek nélkül se elhunyt
nemes barátomat, se engem nem ismerhet meg tisztán a nemzedék. Ez
azonban nem volna baj. De nem ismerheti meg tisztán azt a korszakot
s annak harczait se, a melyeket átélt. Csak a dörgést, villámlást,
fényt és füstöt látta, de hogy a nemzeti történet gyárának nagy
kohóiban mi történt, kik és mi czélból élesztették a tüzeket, kik
akartak jó és becsületes munkát végezni s kik csak gyujtogatni és
ártani: mindezt nem tudja a nagyközönség.</p>
<p>Nehányan tudják. Ezek a politikai közélet szinén <span class=
"pagenum"><a name="Page_10" id="Page_10">-10-</a></span> élnek és
működnek ma is. De ezek egyrésze sohase jegyzi föl a történelem
számára a nagy és titkos részleteket, mert czéljuk s érdekük nem
az, hogy ezeket megtudja az élő nemzedék s az utókor. Hanem sokkal
inkább az, hogy ezeket semmiképen meg ne tudja; merüljenek el
inkább a feledés sötétségébe. Nem mind derék ember és nemes hazafi
az, kit politikai szenvedélyének hevében a közönség derék embernek
és nemes hazafinak kiált ki. A háta borsódzik majd annak a
nemzedéknek, a mely igazán meg fogja tudni, minő küzdelem folyt az
egyházpolitika idején a trón körül, Kossuth holtteste körül, a
sajtóban, a parlamentben s a pártkörök s egyes földalatti
államférfiak szobáiban.</p>
<p>Ismeri e kor igazi történetét néhány oly férfiu is, a ki hű és
becsületes volt nagy szerepében a trón előtt is, a nemzet előtt is.
De ezek nem akarnak vagy nem tudnak irni, vagy ugy vannak
meggyőződve, nekik nem is szabad irniok.</p>
<p>Engem s elhunyt nemes barátomat nem korlátoz semmi. Mi sokat
tudunk. Nem mindent, de sokat. A mit magunk végeztünk, a minek
közvetlen tanui voltunk: azt jól tudjuk. De azt meg kell tudnia a
nemzetnek is. Önmagunknak is tartozunk azzal s néhány államférfinak
is s néhány jó barátunknak is, de a nemzetnek is, hogy korunk és
életünk igazságai el ne tünjenek nyomtalanul, hanem azokat
megismerhesse az a kor is, a melyben mi már nem élünk.</p>
<p>Egy harmadik kötet és pedig egész kötet tartalmazza magát az
emlitett nagy események rajzát. De az olvasó <span class=
"pagenum"><a name="Page_11" id="Page_11">-11-</a></span> e két most
megjelenő kötetben hiányt nem vesz észre. Az első kötet egész
tartalma összefüggő egység s a második kötet egyes fejezetei mind
teljesen önálló egész eseményt tartalmaznak. Egy eseménynek sincs
előzménye vagy következése, mely elhallgatva volna.</p>
<p>Kossuthról is sok mondani valónk van még a most megjelenő
második kötet után is.</p>
<p>Eddig a nemzet Kossuthot csak ugy ismerte, mint nagy
államférfiát, nagy hősét, nagy bujdosóját. Csak általános
körvonalakban ismerte alakját, mint nagy eszme s nagy nemzeti
szenvedély megtestesülését. Ily alakja él a nemzet szivében.</p>
<p>Kossuth azonban élő ember is volt. A ki eszik, iszik,
ruházkodik, emberi lakásban tanyázik, folyton munkál, este
lefekszik, reggel fölkel, beteg is néha s utoljára meghal s
átengedi testét az enyészetnek.</p>
<p>Kossuthnál az emberi vonások is szépek, kedvesek, érdekesek s
nagyon figyelemre méltók. Sőt nagy eszméi s nagy törekvései is
mélyebb gyökeret vernek a szivekben, ha azok mellett az ő emberi,
egyéni és mindennapi élő alakját is örökké látják a nemzedékek.</p>
<p>De ki örökitse meg a nagy szellem élő alakját, ha nem én s nem
az én elhunyt nemes barátom? Ki figyelte őt meg akkora szeretettel,
mint mi ketten? Kihez volt akkora bizalma az élet alkonyának utolsó
óráiban, mint mi hozzánk? Hozzám irta utolsó sorait s utolsó
kézszoritása az én elhunyt barátomnak szólt. Nem is eresztette el
kezét, mig vissza nem adta dicső lelkét az égnek. <span class=
"pagenum"><a name="Page_12" id="Page_12">-12-</a></span></p>
<p>Sok oka van annak, a miért nagy iróink közül még senki se
vállalkozott Kossuthnak úgy történelmi, mint egyéni alakját a
tudomány, a művészet s a lángelme egész erejével megörökíteni.
Közel is van még élete és halála. Nagy ellenfele az osztrák császár
és magyar király ma is él. A történetíró birálata alól senki se
menekülhet. A császár és a király se. Ámde élő uralkodót a rideg
igazság szerint venni birálat alá nem szokás mi nálunk. Még másutt
se gyakori. Nekünk az én nemes barátommal együtt egyébként se
lehetett ez feladatunk. Ő nem volt történetíró s én már koromnál
fogva nem lehetek, ha egyéb képességem lehetne is hozzá. Mi csak
arra szorítkozhatunk, hogy Kossuth egyéniségének alkatát, a hogy mi
megfigyeltük, állitsuk hiven a nemzet elé. Ezt megkezdtük a második
kötetben s bevégezzük a harmadikban.</p>
<p>Hogy a harmadik kötetet mikor adom a közönség elé: nem mondhatom
meg. Sok irányu gyöngédség parancsolja, hogy még várjak vele. Nehéz
titkokról hull le a lepel abban a kötetben. De arra mégis lesz
gondom, ha élek, hogy oly időben lásson az is napvilágot, a mikor
még az események néhány tanuja él. Nehogy azok, a kiknek fájni fog
a világosság, költeménynek vagy koholmánynak kiáltsák ki a
művet.</p>
<p>Mi az igazságot hirdetjük s azt megtagadni senkinek se adunk
módot és lehetőséget.</p>
<p class="center">* * *</p>
<p><span class="pagenum"><a name="Page_13" id=
"Page_13">-13-</a></span></p>
<p>Ki kell térnem röviden egy sajátságos kérdésre is. Arra a
kérdésre, vajjon ki hát voltaképen e könyvnek irója? Gróf Károlyi
Gábor-e vagy Eötvös Károly?</p>
<p>A kik mindkettőnket régóta jól ismertek: azok tudják, hogy gróf
Károlyi Gábor nem szokott irni se ugy, se oly irányban és
mértékben, hogy műve irodalmi mű lehessen – én pedig szoktam.
Legalább sok kisérletet tettem több mint negyven év óta, még
mielőtt arra határoztam volna magamat, hogy nagyobb, rendszeres és
komolyabb irodalmi művek alkotásába kapok. A ki e köteteket
figyelemmel átolvassa: ezekben engem talál meg a mű alkotójának s
nem gróf Károlyi Gábort.</p>
<p>Tehát a könyv irója én vagyok.</p>
<p>De mi hát gróf Károlyi Gábor?</p>
<p>Ezt a kérdést sokan fölvetették s irodalmi, politikai és magán
körökben sokáig tárgyalták. A kérdést föl kell világosítanom.</p>
<p>A könyv tartalma bizonyitja, hogy én a gróf Károlyi Gábor
jegyzetei nélkül azt meg nem irhattam volna. Az első kötetet semmi
esetre se. Az első kötet tartalmának részleteit csak ő tudhatta, én
nem. És csak azok a családtagok s részben idegenek és külföldiek
tudhatták, a kiknek neve s szereplése a könyvben előfordul. De én e
tárgyban senkivel, még a családtagokkal se beszéltem soha. A
szereplő egyének nagy része meg is halt már. Sok régebben meghalt,
mint én gróf Károlyi Gáborral megismerkedtem. Mástól tehát, mint
tőle, az anyagot nem kaphattam.</p>
<p>Tehát voltak s vannak jegyzetei. <span class="pagenum"><a name=
"Page_14" id="Page_14">-14-</a></span></p>
<p>De miért nem teszem hát közzé azokat? Miért akartam én azok
alapján, azok segélyével lenni önálló iróvá? Volt-e s van-e jogom
ehhez? Nem sértem-e ezzel valakinek jogát? Talán gróf Károlyi Gábor
örököseiét vagy másokét?</p>
<p>Azok a jegyzetek sokfélék.</p>
<p>Gróf Károlyi Gábor maga iveket irt össze irónnal az én számomra.
Nem azzal a czéllal, hogy azokat változatlanul kinyomassam s
könyvbe gyüjtve kiadjam. Erre engem föl nem hatalmazott, sőt ezt
meg sem engedte. E jegyzetek csak a nevek és események rövid,
szakadozott, össze nem függő jelzései. Csak arra valók, hogy az én
emlékezésemnek segitségül szolgáljanak. Ő ugyanis elbeszélte
előttem életének folyását. Baráti felhivásomra beszélte el s
egyenesen abból a czélból, hogy abból emlékiratot készitsek. Én
készitsek s ne ő és ne más. Én azután arra kértem, hogy a fontosabb
adatokat jegyezze föl. Nagy készséggel megtette. Még csodálkoztam
is szorgalmán, mert sokáig egy helyben ülni s irogatni nem
szeretett. Én az általa irt jegyzetek hézagait az ő élőszóbeli
előadása után kipótolgattam akként, hogy az ő sorai közé a magam
jegyzeteit beszoritottam.</p>
<p>Ime a jegyzetek egyik faja ez.</p>
<p>Hat-hét év mulva fogtam e könyv megirásához. Közben nagy dolgok
történtek, korosabb is lettem, emlékező tehetségem cserben
hagyhatott. S valóban egyetlen egy kis részletnél cserben is
hagyott. A jegyzetben azt látom egyik spanyolországi városnál
felirva: »Éjjeli veszélyes kalandunk egy kocsmában.« Ennek
történetét <span class="pagenum"><a name="Page_15" id=
"Page_15">-15-</a></span> elfeledtem. Vagy gróf Károlyi Tibort vagy
Deuchmann kölni bankárt kellett volna megkérdeznem, kik a kalandnak
szintén részesei voltak, de én bizony nem kérdeztem. Nem csonka a
könyv, ha ez kimarad is belőle. A mi benne van: annak kell igaznak
lenni.</p>
<p>Van másféle jegyzetem is.</p>
<p>Van afféle, a melyet nem gróf Károlyi Gábor jegyzett, hanem az ő
szóbeli előadása után csupán én. De ezeket is méltán az ő
jegyzeteinek tekinthetem. Minden elbeszélésénél jelen volt
egyik-másik közös barátunk s gyakran több is. Ők ma is élnek s ma
is tanubizonyságot tehetnek.</p>
<p>Végül a könyvek tartalmának egy része pusztán a én emlékezetem
forrásából fakad – a nélkül, hogy volnának egykori jegyzeteim. E
rész oly dolgokról szól, melyeket együtt végeztünk.</p>
<p>Elvégre a munka, mint irodalmi mű az enyém. Én vagyok irója,
szerzője, alkotója. A czime is igaz; – »Gróf Károlyi Gábor
följegyzései«: e czimet joggal viseli. Hogy a munka egyébiránt
miféle irodalmi műfaj: e fölött az elmélkedést átengedem
másoknak.</p>
<p>Bizonyos, hogy nem regény, nem költemény. Tartalma megtörtént
dolgok leirása s költemény lenni nem is akart.</p>
<p>Nem is politikai iránymű, nem röpirat. Czélja nem az, hogy
valami politikai sikert segitsen elő vagy valamely pártnak vagy a
közönségnek irányt szabjon.</p>
<p>Czélja csak az, hogy a művelt közönségnek s a magyar közönségnek
kellemes olvasmánya legyen s egy <span class="pagenum"><a name=
"Page_16" id="Page_16">-16-</a></span> korszakot vázlatosan,
szakadozott vonásokban, de igazán tárjon az egykoru s a későbbi
nemzedék szemei elé.</p>
<p>Benső természete szerint aligha más a mű, mint emlékirat.</p>
<p>Ha azonban valaki azt állitja, hogy e mű nemcsak gróf Károlyi
Gábor emlékirata, hanem az övével együtt az enyém is: azzal nem
vitatkozom. Legyen neki igaza.</p>
<p>Módomban állott gróf Károlyi Gábor dolgait külön megirnom s vele
együtt végzett dolgaimból megint más művet, más emlékiratot irnom s
jogom volt ezt saját emlékiratomként terjeszteni a világ elé.</p>
<p>Nem igy tettem. Oly nemes és benső barátom volt gróf Károlyi
Gábor, hogy ha van ez irodalmi műben némi érdem és állandóság,
ennek dicsőségét szives hála gyanánt osztom meg vele, sőt ha
lehetne, egészen is átengedném neki.</p>
<p>Ha élne: édes örömöt érezne e fölött. De én is az ő öröme
fölött. Miért félteném én irói nevemet a hű baráttól? Miért ne
tenném meg a halottnak, a mit az élőnek is oly szivesen tettem
volna meg?</p>
<p class="center">* * *</p>
<p>Az 1899-ik tavaszán kezdtem meg a mű megirását. Akkor, a mikor
az első közlemények az »Egyetértés« napilap hasábjain megjelentek.
Közben-közben egyéb műveket is irtam. Az első kötetet 1899-ben, a
másodikat 1901-ben fejeztem be.</p>
<p>Mikor az első kötetet megkezdtem: akkor gróf Károlyi György
ágából, elhunyt barátom élő testvérjei közül <span class=
"pagenum"><a name="Page_17" id="Page_17">-17-</a></span> gróf
Károlyi Tibor volt a senior, a legidősb testvér. Az európai,
afrikai és ázsiai utazásokban ő is részt vett.</p>
<p>Hozzá fordultam tehát levélben s bizalommal felajánlottam neki,
hogy az egyes közleményeket kiadás előtt tekintse át s ha lesznek
megjegyzései: közölje velem, minthogy a család jogos érzékenységét
érinteni nem szándékozom. Ő köszönettel fogadta ajánlatomat, de nem
vette igénybe. Levélbeli feleletében arról értesitett, hogy ő bizik
abban, hogy én a család iránt való figyelmet szemem elől eltévedni
ugy se hagyom.</p>
<p>Nem mondom azt, hogy az elbeszélések folyamába apró tévedések be
nem csuszhattak. De én mindent gondos jóhiszemüséggel irtam s
helyreigazitás vagy czáfolat semmi részletre nézve semmi oldalról
1899 óta nem keletkezett. Pedig sok kényes természetü részlet van a
műben.</p>
<p>A vitássá válható részletekre, a mennyiben azok történelmi
érdekességüek, magam rámutatok az első kötetben.</p>
<p class="center">* * *</p>
<p>A műben, melynek két kötetét most s harmadik s talán negyedik
kötetét is majd később hozom napvilágra, gróf Károlyi Gábor élete
az 1895-ik év elejéig, a Wekerle-kormány bukásáig s a
Bánffy-kormány megalakulásáig van megirva.</p>
<p>Az én elhunyt nemes barátom azonban tovább is élt még, noha már
nem sokáig. Életének e kis töredéke <span class="pagenum"><a name=
"Page_18" id="Page_18">-18-</a></span> s halála bizonyosan mélyen
érdekli a mű olvasóit. Röviden el kell beszélnem ezt.</p>
<p>Az 1895-ik év tavaszán és nyarán – eddigi szokásaitól eltérve –
nem ment külföldre nyaralni. Minden nyáron elment vagy Svájczba,
vagy déli-Francziaországba, vagy valamelyik északi olasz
tengerpartra, de akkor nem.</p>
<p>Itthon maradásának egyik oka az volt, hogy szeretett volna itt a
fővárosban Budapesten kis házat szerezni, a melyben csak ő maga
lett volna lakó s a mely elvégre örökös s állandó otthona lett
volna.</p>
<p>Sokat tünődtünk e fölött, sok eladó kis házat
megtekintettünk.</p>
<p>Végre augusztus első napjaiban találtunk egyet a városliget
közelében a Lendvay-utczában.</p>
<p>Kis telek, nyaralószerü csinos házacska, néhány szép eleven fa,
az utczára elég hosszu homlokzat. Megvehettük volna tizennyolczezer
forintért, átalakitás és kibővités s egyéb költség tiz vagy
tizenkétezer forint.</p>
<p>De hol vegyük a pénzt?</p>
<p>Az én elhunyt barátomnak készpénze soha nem volt. A családtól
járó időszaki járadékából is öt-hat ezer forintot rendesen előre
fölvett valamelyik intézetnél az én jótállásom mellett. Most pedig
szükség volt vagy harminczezer forintra.</p>
<p>Ugy terveztük, hogy a pénz felét fölvesszük a házra jelzálogos
adósságként, a másik felét pedig fölvesszük váltóra az én
kezességem segélyével. Az volt számitásom, hogy ha a grófi család
utólag megtudja, mire <span class="pagenum"><a name="Page_19" id=
"Page_19">-19-</a></span> kellett az uj kölcsönpénz, legalább édes
anyja segiteni fog azt lefizetni.</p>
<p>Figyelmeztettem előre bizton nem látható nehézségekre.</p>
<p>– Hátha valami akadály jön közbe édes Gáborom s a család semmi
segitséget, semmi könnyitést nem nyujt. Adósságnak nem épen
csekélység ez a harminczezer forint.</p>
<p>– Mindegy az, édes vajdám. Mindig óhajtottam volna egy kis
tanyát, mely enyém legyen, örök tulajdonom. Vágyam sohase
teljesült. De vágyam sohase volt olyan erős, mint most. Mintha
valami különös érzés hajtana, erőltetne. Az erdei vadnak is megvan
az ő különös barlangja, a hova más nem jár s a hol ő nyugodtan
pihenheti ki magát. Ilyen kis odu kell nekem, akármi lesz a
következése. Anyám csak nem hagy cserben – ha már minden törik
szakad is.</p>
<p>Sajátságos ösztön! Néhány nap mulva megtalálta örök nyugvóhelyét
a föld alatt. Mintha csak valami ilyet keresett volna még hátralevő
napjaira!</p>
<p>Hány birtokuk, hány nyaralójuk, hány uradalmuk van az ő
testvéreinek! Lehetetlen, hogy ha megkérjük őket, valahol egy
hitvány kis telket, de alkalmas telket ki ne hasitsanak, át ne
adjanak!</p>
<p>Hallani se akart róla.</p>
<p>Van egy gróf Károlyi-alap. Elszegényedett Károlyi grófok részére
a családi főágak fejei által félretéve egy millió forint érték.
Három szép és óriási palota épült már ebből az alapból a
fővárosban. Szoros értelemben <span class="pagenum"><a name=
"Page_20" id="Page_20">-20-</a></span> véve Gábor grófnak már
igénye lett volna ahhoz, hogy ez alapnak jövedelmeit élvezze. Hisz
ő már elszegényedett gróf Károlyi. Se tőkepénze, se ingatlan
birtoka, se apai se anyai öröksége, csak adóssága.</p>
<p>De erről se akart tudni semmit.</p>
<p>Időnkint valami ellenőrzés vagy elszámolás végett a családtagok
tanácsot tartanak ez alap kezelése fölött. Az alapszabályok
értelmében az egyes ágak idősb férfitagjai, a seniorok, kötelesek a
jegyzőkönyvet aláirni. A György grófi ágban ekkor már Gábor gróf
volt a legidősb élő testvér, minthogy Gyula és Viktor bátyjai már
elhaltak. Az én elhunyt nemes barátom se a családi tanácsban részt
nem vett, se a jegyzőkönyvet aláirni nem akarta.</p>
<p>Hiába kérleltem én is: nem akarta.</p>
<p>– Én édes vajdám, jól tudod, semmiféle családi dologba be nem
avatkozom. Engem kitudtak mindenből, ha én ebben már megnyugodtam,
hagyjanak engem nyugodni.</p>
<p>Makacs volt e kérdésben.</p>
<p>Életrendje e nyáron is az volt, a mi máskor szokott lenni.</p>
<p>Dél tájig ágyban szeretett pihenni.</p>
<p>Ebéd idején keveset evett, hanem erős szeszes italokat ivott s
erős kegyetlen szivarokat szítt.</p>
<p>Délután két-három óra tájban benézett az Abbáziába az én kerek
asztalomhoz. Kocsin jött mindig. Gyalog járni szivbaja, nehéz
légzése, köszvénye miatt nem tudott. Magával hozta mindig vagy az
egyik, vagy <span class="pagenum"><a name="Page_21" id=
"Page_21">-21-</a></span> mindkét kutyáját, Fifit és a Puszit.
Nagyon szerette mind a kettőt.</p>
<p>Kávéház után megnézte elhunyt felesége sirját, a Kerepesi-uti
temetőben. Egy virágot tett mindig a keritésen át a faragott kövü
sirhalomra.</p>
<p>Ezután sörözni szeretett vagy a városligetben vagy másutt.</p>
<p>Este haza ment, otthon vacsorált. A vacsora-időt rendesen nála
töltötték barátaink, ha Budapesten voltak. Most nyári országgyülési
szünet volt, most minden országházi barátunk otthon volt, vagy
nyaralni ment. Most csak én voltam Budapesten.</p>
<p>Augusztus 28-án, egyik szerdai napon, sajátságos esete
támadt.</p>
<p>Drechsler vendéglőjébe ment sörözni az Andrássy-uton, az
Operával szemközt. Az árkádok alatt ült le egy asztalhoz.</p>
<p>A szomszéd asztalnál egy magas, termetes, piros képü falusi
esperes-plébános sörözött, s valakivel beszélgetve, engem szidott
és rágalmazott.</p>
<p>Az én elhunyt barátom igazán nemes, hű barát volt. A rágalmazást
nem hagyta szó nélkül s belekötött a papba. Kemény hangon kérdezte
tőle:</p>
<p>– Ismeri ön Eötvöst?</p>
<p>A pap oda néz, látja gróf Károlyi Gábor előkelő alakját s bár
nem ismerte, mégis érezte, hogy nem mindennapi ember intézi hozzá
ezt a kérdést. Kissé daczosan felelt:</p>
<p>– Nem ismerem! <span class="pagenum"><a name="Page_22" id=
"Page_22">-22-</a></span></p>
<p>A daczos hang csak fokozta Gábor gróf haragját.</p>
<p>– Nohát tudja meg ön: hitvány ember az, a ki olyan férfit
rágalmaz, a kit nem is ismer.</p>
<p>A pap fölpattan e szóra. Fölugrik, előveszi látogató jegyét s
oda löki Gábor gróf asztalára és ezt mondja:</p>
<p>– Ön se tudja, kivel beszél ilyen durva hangon! Ime lássa.</p>
<p>– Nem vagyok rá kiváncsi!</p>
<p>Fogta a pap látogató jegyét, meg se nézte, kétfelé szakitotta s
a földre dobta. Aztán rá se nézve többé a papra, oda szól a
pinczérhez:</p>
<p>– Spanyol falat ide rögtön. Nem akarom látni ezt a papot, a kit
azért fizetnek, hogy az Isten igéjét hirdesse s e helyett hazudik
és rágalmaz.</p>
<p>A pinczérek rögtön spanyol falat vittek oda, a papot pedig
udvariasan valamelyik távoli asztalhoz tuszkolták s ott tudatták
vele, ki az a kemény hangu előkelő ur.</p>
<p>Szegény elhunyt nemes barátom nagy beteg volt már évek óta.
Veszedelmes szivbaja fokozatosan erősödött; mind jobban kifejlődött
nála az ingerlékenység; igen gyorsan jött izgatottságba, fellobbanó
haragja irtózatos volt s ily pillanat életét veszélyeztette, mert a
beteg szivet könnyen arra birhatta, hogy szüntesse meg
dobogását.</p>
<p>Együtt töltöttük ez napon is, valamint a következő napon is az
estét. Ő maga nekem el se mondta ez esetet, valamelyik hirlapból
tudtam meg. De bágyadtnak, kedvtelennek látszott. A nagy lelki
indulat mégis ártott neki.</p>
<p>Augusztus 30-án szintén fölkeresett a szokott időben
<span class="pagenum"><a name="Page_23" id=
"Page_23">-23-</a></span> a kerek asztalnál s lelkemre kötötte,
hogy este elmenjek hozzá. Valami megfoghatatlan okból épen ez estén
elmaradtam.</p>
<p>Másnap, augusztus 31-én reggel kilencz óra tájban robog be
hozzám Aczél Endre fiatal hirlapiró barátom s lelkendezve
kiáltja:</p>
<p>– Gróf Károlyi Gábor meghalt!</p>
<p>Felugrom az ágyról. Későn fekvő, későn kelő ember voltam akkor
én is.</p>
<p>– Lehetetlen! Mikor?</p>
<p>– Ebben a pillanatban.</p>
<p>Rögtön kocsiért küldök, rohanunk orvosunkhoz, Reiner doktorhoz s
viszem oda lóhalálában.</p>
<p>Késő volt.</p>
<p>Ott feküdt alvó ágyán hálóköntösében, paplannal félig betakarva.
Hálóköntöse mellén fölszaggatva s az élesztési kisérletek miatt
nedvesen. A Puszi kutya ott feküdt vele az ágyon, a halottnak ölébe
kuporodva. Ismeretlent nem engedett a halotthoz nyulni. A másik
kutya, Fifi, a földön járt-kelt nyugtalanul s folyton nyöszörgött,
mintha jajgatott volna.</p>
<p>Bizony halott volt már az én nemes barátom.</p>
<p>Rettenetesen fájt halála. Doktoromat megkértem, vizsgálja meg
szemem láttára gondosan, bizonyos-e halála? Nem lehetne-e még
segíteni?</p>
<p>A szivtájra tette füleit s hallgatódzott. Néma volt már a sziv
körül minden.</p>
<p>Kihallgattam a cselédséget: mikor és hogy történt az eset?
<span class="pagenum"><a name="Page_24" id=
"Page_24">-24-</a></span></p>
<p>Reggeli fél kilenczkor, mint rendesen, most is beadták adag
tejét s ő azt megitta. A lány nem vett észre semmi változást,
kiment a hálószobából s maga után becsapta az ajtót. A házi nő, a
ki vezette a háztartást, hozzá fogott a maga szobájában az
öltözködéshez, a piperéhez.</p>
<p>Kilencz óra tájban hallják, hogy a Fifi kutya kétségbeesetten
ugat s kaparja a cselédség felé vezető ajtót. Bemennek. A kutya az
ágy felé fut. Az ágy előtt fekszik a gróf mozdulatlanul. Fölemelik,
nagy nehezen az ágyra teszik, kétszer lélekzetet vesz s szó nélkül
meghal.</p>
<p>A szükséges rendelkezéseket megtettem. A pénzt és ékszerféléket
számba vettem, a napi háztartási kiadásokra pénzt adtam s a
rendőrségnél intézkedtem, hogy felvigyázásra is, diszőrségül is
diszbe öltözött legények legyenek a halottas háznál éjjeli-nappali
felváltással.</p>
<p>A gyürüt ujján hagytam.</p>
<p>Ez a gyürü ugynevezett Borgia-gyürü volt Olaszországból. Volt
fölnyitható ékköve s az ékkőben elzárható kis üreg. Ebben az
üregben gyorsan ölő mérget szoktak valamikor a gyürü viselői
tartani. Olaszországnak sok zsarnoka, sok elvetemedett hatalmasa
volt egykor. Az ármány, boszu, kapzsiság és irigység üldözöttjei
gyakran a fogságtól s keserü és hosszas kinzásoktól menekültek meg,
ha ez a gyürü tele méreggel ujjukon volt.</p>
<p>Gábor grófnak ezt a gyürüt, ha nem csalódom, Izidor barátja
szerezte. De ő nem mérget tartott ebben, hanem elhunyt fiának és
nejének hajfürtéből egy-egy szálat. A kis fiu világos szöszhaja s a
nő sötét gesztenyeszin <span class="pagenum"><a name="Page_25" id=
"Page_25">-25-</a></span> haja együtt. Az volt szándékom, hogy ez a
gyürü a két hajszállal maradjon a halott kezén örökkön-örökké.</p>
<p>Azután elmentem az egyetem-téri palotába. Jött velem Reiner
orvos is. Az ügyészi és titkári irodából valaki által értesitettem
Gábor gróf édes anyját.</p>
<p>A grófnő kijött azonnal reggeli egyszerü sötét öltönyében. Nem
sirt, de mély érzés látszott rajta. Alig tudott velem akadozva
beszélni.</p>
<p>Közöltem vele a szomoru esetet s egyuttal azt is, hogy a
szükséges intézkedéseket megtettem. Kérdeztem egyszersmind, vajjon
a család fog-e a temetésről rendelkezni, vagy átengedi a nemes
halottat nekünk, barátainak?…</p>
<p>A grófnő azt felelte, hogy erre nézve csak később
nyilatkozhatik, fiai nincsenek Budapesten; a család feje Tibor
gróf, vele értekeznie kell.</p>
<p>Kérdezte azt is, nincs-e az elhunytnak rendelkezése arra nézve,
hogy hova temessék?</p>
<p>Megmondtam, hogy alakszerü rendelkezése nincs. Csak két
nyilatkozatára emlékszem. Egyszer fülem hallatára mondta, hogy
elhunyt feleségével egy sirban óhajt pihenni. Mondta ezt mások
előtt is, de csak beszélgetés közben. Irásba nem foglalta s azt sem
emlitette előttem, hogy irásba akarja foglalni.</p>
<p>A másik nyilatkozata 1893. évi januárban történt Kaplyonban, a
családi sirboltban.</p>
<p>Akkor a függetlenségi párt elnöke voltam s szatmárvármegyei
kerületek szervezése czéljából magammal vittem Gábor grófot is –
Szatmárra. Ez utunk közben <span class="pagenum"><a name="Page_26"
id="Page_26">-26-</a></span> kirándult Kaplyonba is, megnézni az
ősi családi sirboltot, melyet kis gyerek kora óta nem látott. A
barátok nagy készséggel, nagy hódolattal mutatták meg neki a
sirokat, a koporsókat s magyarázták el különösen az ott porladó
asszonyok élete történetét. Ő gunyos és dévaj megjegyzésekkel
kisérte a barátok fecsegését.</p>
<p>Egyik barát borittas fejjel azt mondta.</p>
<p>– Itt van méltóságodnak is örök lakóhelye.</p>
<p>– Fölmondom a lakást barát; nem költözöm ide, csak adjátok ki
albérletbe.</p>
<p>Mind e nyilatkozatok arra mutatnak, hogy elhunyt barátom nem
akart a családi sirboltba temetkezni. De ezek nem törvényes
végrendeletszerü nyilatkozatok. A család szabad elhatározásától
függ, átveszi-e a holttestet?</p>
<p>Értesitettem a halálról rögtön Tibor és István grófokat s Pálma
grófnét távirattal, valamint a czeglédi választókat és a párt
czeglédi elnökét, Bába Molnár Samut, közös benső barátunkat.
Tudósitást küldtem Nápolyba Kossuth Ferencznek s Lajos Tivadarnak
is. Kossuth Lajos egykor azt mondta gróf Károlyi Gáborról:</p>
<p>– Ő az én harmadik fiam!</p>
<p>Barátaink azt óhajtották, köztük különösen Luby Géza, hogy mi
temessük el az elhunytat. Az országgyülés nincs együtt, de mi, az
én kis pártom egykori tagjai, tartsunk gyülést s mondjuk ki, hogy
őt a nemzet halottjának tekintjük. Gondoskodunk a temetés
költségeiről; – Czeglédről bejön ezer választója s kihült testét
oda teszszük neje sirjába. <span class="pagenum"><a name="Page_27"
id="Page_27">-27-</a></span></p>
<p>Én azt mondtam, a család beleegyezése nélkül ezt nem tehetjük.
Igaz is. Törvényes beavatkozást nem óhajtottam.</p>
<p>Este kellő alakban értesitett a család, hogy a temetésről ő akar
gondoskodni.</p>
<p>Szeptember 1-én délután 6 órakor zártuk le a koporsót. 2-án volt
Budapesten a beszentelés és a temetkezési szertartás. Ott volt a
család minden tagja, sok képviselő s a képviselőház elnöke Szilágyi
Dezső is. És óriási közönség.</p>
<p>Nagyon szerette a főváros népe szegény elhunyt barátomat.</p>
<p>Kaplyonban szeptember 4-én volt a temetés. Délelőtt 11 órakor a
templomban gyászoló istentisztelet. – A család kegyurasága alatt
levő husz pap végezte a szertartást. Azután letették a koporsót a
sirbolt üregébe.</p>
<p>Ott Gyula bátyjának koporsója mellé helyezték az övét.</p>
<p>Pártunk részéről Luby Géza és Sturman György barátaink kisérték
a halottat utolsó utjára. De Kaplyonban ott volt már Kossuth
Ferencz is, a ki sietve jött haza Nápolyból a temetésre.</p>
<p class="center">* * *</p>
<p>Itt és igy végződik életének története.</p>
<p>De emlékezetének története még be nem végződött. Ez a történet
még folyni fog sok ideig. Folytatni fogja az a nemzedék, mely
ismerte őt s mely csak akkor fogja elfeledni, a mikor maga is
elmulik. <span class="pagenum"><a name="Page_28" id=
"Page_28">-28-</a></span></p>
<p>E könyvekben pedig gondoskodom arról, hogy a következő
nemzedékek is emlékezzenek meg róla.</p>
<p>S a mig lesznek nők és férfiak, öregek és ifjak, kik a nemes
lélek emberi életének történetén lelkesülni tudnak: addig az ő neve
nem lesz elfelejtve.</p>
<p>Nem volt nagy szellemi tehetség; gyöngeség is volt benne sok. De
szerelme, férjhüsége, barátaihoz való ragaszkodása, elvszilárdsága
s jó magyar érzése fölülemelte őt nemzedékének szinvonalán. S a
nemzet csakhamar észrevette, hogy ő különb, mint nemzedékének
ünnepelt nagyjai közül a legtöbb.</p>
<p>Minő korban élünk mi most?</p>
<p>A nagy ideálok elhalaványodtak. Köd boritja a nemzeti élet
vezető csillagait. A hősiség a költészetben él csak s ott is
bágyadtan immár. Hiuság és önzés vezeti a nemzet nagyjait s azokat
már különösen tisztelnünk kell, a kiket csupán csak a hiuság
vezérel. Apró emberek ágaskodnak minden felé s a siker fölött
tapsol a tömeg, habár hitvány lelkek sötét uton jutottak is el a
sikerhez.</p>
<p>Ily korban, a gondolatok és érzések, a vágyak és törekvések ily
szennyes áradatában élt, mozgott, harczolt az én nemes barátom
fáradtan és gyöngén, vagyonban és egészségben szegényül, de ragyogó
tisztán, lángoló szivvel s lelkesülve szakadatlanul. A haladásért,
a tiszta elvekért, a nagy eszmék diadaláért és a magyarságért!</p>
<p>Ezer éves multja van a Károlyi-családnak s e nagy és hosszu
időből hétszáz esztendőre okiratok nyujtanak tanubizonyságot. De e
nagy családnak nemesebb tagja <span class="pagenum"><a name=
"Page_29" id="Page_29">-29-</a></span> soha se volt, mint ő. És
senki se született e családból, a kit ugy szeretett volna a nemzet,
mint a hogy őt szerette.</p>
<p>Hozzám határtalanul ragaszkodott haláláig.</p>
<p>De szive szerint szerette szükebb baráti körünk minden
tagját.</p>
<p>Korának magas állásu és szereplő férfiai közül Wekerle Sándort,
Szilágyi Dezsőt, báró Bánffy Dezsőt s Hieronymi Károlyt és Ludvigh
Gyulát szerette legjobban. S becsülte is őket, nemcsak szerette. –
Nem nevezem meg azokat, a kiket szive szerint meggyülölt. Gróf
Károlyi Gábor emlékének dicsőségéhez nem akarom ezek nevét
odaragasztani.</p>
<p class="center">* * *</p>
<p>Most pedig vegye át tőlem a szót az én elhunyt dicső barátom. Az
ő szavaiból ismerjük meg életének szép történetét.</p>
<p>Budapest, 1901. október.</p>
<p class="right"><span class="smcap">Eötvös Károly.</span></p>
<hr class="chap" />
<div class="chapter"></div>
<p><span class="pagenum"><a name="Page_30" id=
"Page_30">-30-</a></span></p>
<h2>GYEREKKOROM.</h2>
<p class="summary">(Születésem. – A halálra itélt katona
megmentése. – Latour a lámpásra akasztva. – Elfognak bennünket. –
Jegyzet: Ki volt a halálra itélt?)</p>
<p>1841-ik évi november hó 19-én születtem. Ugyanazon a napon,
melyen Kossuth Ferencz is született. Az én keresztapám volt gróf
Széchenyi István, keresztanyám pedig Széchenyi neje Seilern
Krescentia grófné. Kossuth Ferencz keresztapja Deák Ferencz volt,
azért is keresztelték Ferencznek. Azt már nem tudom, ki volt
keresztanyja.</p>
<p>Engem másnap 20-án kereszteltek meg apám palotájában. Ki volt a
keresztelő pap, nem tudom. Nem is törődöm vele többet, mint akkor
törődtem. Hanem mikor már eszemet tudtam, közöltek velem egy
érdekes dolgot, mely születésemmel összeesett.</p>
<p>Ugyanazon a napon ugyanis, melyen én születtem, egy katonát
valami bűntény miatt itt a pesti helyőrségben halálra itéltek.
Akkor még fennállott az a szokás, hogy ha egy anya, ki akkor szül,
a mikor a halálos itéletet kimondják, a halálra itélt katona
érdekében kegyelemért folyamodik, a katonának megkegyelmeznek.
<span class="pagenum"><a name="Page_31" id=
"Page_31">-31-</a></span> Az én születésemet tehát Bezerédy István
felhasználta, irt egy kegyelmi kérvényt s azt elhozta a palotába s
apám engedelmével azt édesanyámmal személyesen iratta alá. Anyám
szivesen megtette. Bezerédy sietett a kérvénynyel az ezredeshez s
teljes sikere lett vállalkozásának.</p>
<p>Anyám tehát egyszerre két életet alkotott. Az enyémet, a ki ott
nyöszörögtem mellette és egy közkatonáét, a ki talán valami cseh
vagy német cserepár volt. A nevét nem tudom. Ha nem röstelsz vele
vesződni, édes vajdám, keresd meg nevét. Megtalálod Kovács Pál
verses könyvében. Ez a Kovács Pál nemrég halt meg Győrben, valami
iró ember volt vagy doktor.<a name="FNanchor_1" id=
"FNanchor_1"></a><a href="#Footnote_1" class="fnanchor">1)</a></p>
<p>Mint gyermek: nőttem, nőttem ugyan, de nagyon gyönge, beteges,
vézna kölyök voltam s az orvosok azt tanácsolták anyámnak, hogy
vigyen el valami enyhébb, déli vidékre.</p>
<p>El is vitt 1847-ben Velenczébe. Ebben az utban született
Bergamóban egy kedves kis hugocskám. Velenczébe eljött utánunk apám
is és eljött anyám testvérje, gróf Zichy János, valamint gróf
Batthyány Lajos, anyám testvérének, Antónia nagynénémnek férje. Azt
tudom, hogy valami családi perpatvart egyenlitettek ki, de hogy
mit, azt nem tudom.</p>
<p>Az 1847-ik év vége felé visszajöttünk. Pestről lementünk
Nagy-Károlyba s onnan késő őszszel Pozsonyba az országgyülésre.
Innen gyakran átrándultunk Bécsbe is.</p>
<p>Nevelőm Kovács Károly volt, a ki Gyula és Viktor bátyámnak is
nevelője volt. Ez kisérgetett Bécsben azon a napon is, a melyen
Latour grófot, a hadügyminisztert <span class="pagenum"><a name=
"Page_32" id="Page_32">-32-</a></span> az utczán fölakasztották.
Hogyan kerültünk oda, nem tudom. Csak arra emlékszem, hogy egy
csomó ember zajongott az utczán nem is valami nagy lármával s egy
kapu mellett egy ember felállott egy padra, másik két-három ember
fölemelte Latourt, a padon álló neki nyakába akasztott egy szijat s
azzal fölakasztotta egy lámpásra. Az a fölakasztott ember se nem
szólt, se nem rugdalózott, hanem már akkor egész arcza, ruhája
véres volt. A katonák a kapu aljából nézték, de az egészbe bele nem
szóltak.</p>
<p>Másnap Sopronba mentünk s onnan kocsin Csurgóra igyekeztünk,
mikor meghallottuk, hogy Jellasich közeledik, a ki akkor már a
pákozdi csatából menekült Bécs felé.</p>
<p>Iszka-Szent-Györgyön majdnem bajba kerültünk. A parasztok
ugyanis Jellasich elszökése után minden járókelő ismeretlen uri
embert elfogtak s mikor Iszka-Szent-Györgyre értünk, a mi kocsinkat
is körülfogták, megállitottak bennünket s azt kiabálta egyik-másik,
hogy mi is gróf Zichy Eugén spionjai vagyunk. Alig hallgatták meg
nevelőmet, a ki azt kérte, vigyenek a falu házához, majd ott
megmondja és igazolja, hogy mi kik vagyunk.</p>
<p>Ugy is lett.</p>
<p>De azért nem hitték el, hogy mi vagyunk a csurgói uraság.
Csurgói uradalmunk és kastélyunk szomszédos Iszka-Szent-Györgygyel
s a parasztok előbb oda akartak kérdezősködés végett hirmondót
küldeni. Azonban beesteledett s nevelőm azt kérte, hogy legalább
tisztességes, <span class="pagenum"><a name="Page_33" id=
"Page_33">-33-</a></span> kényelmes helyen tölthessük az éjszakát.
Ezt megenged ték s beszállásoltak bennünket éjszakára báró Bajzáth
kastélyába, de ott azután őriztek is reggelig.</p>
<p>Az őrök jól ettek-ittak a mi költségünkre egész éjjel, mi pedig
jól aludtunk. Kovács Károly sokáig kedélyesen beszélgetett az
őrökkel. Reggelre megjött a hirmondó, egy tisztünk is jött vele s
mi aztán vigan mentünk át Csurgóra.</p>
<p>Mikor házunknál gróf Batthyány Lajost elfogták, akkor otthon
voltam s arra meglehetősen emlékszem. Elmondom ugy, a hogy
emlékszem.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Én bizony kerestem
Kovács Pál verses könyvét a Nemzeti Muzeumban, de Szinnyei bácsi
előadni nem tudta, mert ott nincs meg. Hanem utasitott az Egyetemi
Könyvtárhoz, a hol – szerinte – Kovács Pál verses kéziratai
megvannak. Bizony nem találtuk ott se, pedig Ballagi Aladár barátom
is segitett a keresésben.</p>
<p>Hanem Baksay Sándor jeles irónk és költőnk megtalálta a
megkegyelmezett katona nevét. Regényes alak ez a katona s azért
közlöm Baksaynak hozzám erre nézve intézett szép levelét.</p>
<p>A levél igy szól:</p>
<p>»Kedves barátom! Ha én nem röstellem leirni, te ne rösteld
elolvasni. Nem nyersz vele semmit, de nem is vesztesz. Ott a hol a
többi sok elfér, elfér ez a kevés.</p>
<p>Az a szegény katona, kit boldogult Károlyi Gábor születése
perczében élettel ajándékozott meg, kunszentmiklósi <span class=
"pagenum"><a name="Page_34" id="Page_34">-34-</a></span> ember volt
s Bogdán-Szabó Lajosnak hivták. Debreczeni filozófus deákkorában
csapott fel katonának. Kalandos hajlamu, de nem incorrect ember.
Már deákkorában megtette, hogy az utonállás és utonállók
impressióit ex concreto ismerni vágyván, két babkáros krányicznak
utját állta, kirakatta velük minden portékájukat s utnak kergette
őket. Mikor egy puskalövésnyire szomoruan elballagott a két
károsult, visszaparancsolta őket, fölszedette minden portékájukat s
minden vám nélkül elbocsátotta. Katonának állva, több izben
megszökött Olaszországból; mindannyiszor szerencsésen eljutott a
hazai földre. Itt érte utól végzete egy izben Pápán. Vesszőfutások,
végre kötél. A megkegyelmezés azon módon, a mint megirtad. –
Személyesen ismertem. Magas, barna, sötét arcz, horgas orr, majdnem
hóhérkép; de semmi szennyezőt nem hallottam róla. A 70-es években
Kis-Kőrösön valami alsóbb rendü közhivatalt viselt, – ott
agyonlőtte magát.</p>
<p>– Honnét tudom ezeket, – különösen pedig a gráczia
históriáját?</p>
<p>Volt nekem két kedves öreg barátom.</p>
<p>Bernáth István az egyik, felső-baranyai pap, ki a
kunszentmiklósi gimnáziumra tetemes vagyona tetemes részét reá
testálván, ezelőtt két évvel halt meg (1897-ben). És Szőke Gábor a
másik, ki 1848 előtt valamivel a Vértesalján káplánkodott és
Sárközy Kázmérnak kedves embere volt. Az akkori consistorialis és
dislocans rendszer szerint Sárközy a maga kedvenczét Nyékre
rendelte papnak. A nyéki urak (ott tartózkodott a consistorium
<span class="pagenum"><a name="Page_35" id=
"Page_35">-35-</a></span> is) meghallották ezt, rárontottak a
consistoriumra és elkezdtek eburafakózni Kázmér ur és jelöltje
ellen.</p>
<p>Meghallotta Szőke Gábor is a tiltakozást, utánuk rontott s
kijelentette, hogy Nyéknek ő sem most sem soha papja nem lészen,
hiába is kérlelték, ölbe szedte könyveit, leszaladt az orgoványi
patrimóniumába, 40 esztendeig ott szántott-vetett, fát ültetett, de
70 esztendős korában is lehetett volna bátran minden tanszéken, – a
magyar irodalmon is – professzor. Deákul pedig oly választékosan és
folyékonysággal beszélt, a minőt sohasem hallottam.</p>
<p>Tehát ez a két ur, mindkettő kunszentmiklósi származás,
Bogdán-Szabó Lajosnak kor és tanulótársa, gyakran megfordult nálam
s tőlük hallottam.</p>
<p>Van azután a dolognak egy kis függeléke, a min sokat
nevetgéltünk.</p>
<p>Ez az én két öreg barátom, mindkettő öltözetben, háztartásban,
erkölcsben és tudományban kiváló két kálvini pap, két igazi
gentleman, késő vénségig még a finom humor adományával is
birtak.</p>
<p>Akkoriban, mikor szegény Szabó Lajos patriótájukat akasztani
akarták, talán mint végzett diákok, vagy talán végzett akadémiai
rektorok, itthon dégáltak s nem voltak megállapodva a
pályaválasztás kérdésében. Fölvetették a kérdést: hogy mire is
volnának ők tulajdonképen hivatva, a hol valami hasznukat vehetné
Isten vagy ember? Mikor megállapitották, hogy olyan nincs: abban
egyeztek meg, hogy együttesen irnának (akkor jutott hozzájuk a
Bogdán-Szabó grácziájának a <span class="pagenum"><a name="Page_36"
id="Page_36">-36-</a></span> hire) gróf Károlyi Györgynek, melyben
felajánlják magukat, hogy ők ugyan nem tudják, mire volnának
használhatók ezen a kerek világon, de ha a gróf ki tudja belőlük
nézni, hogy mire használhatja őket, hát tegyen velük próbát, nem
bánja meg!</p>
<p>Szinte szégyenlem, hogy ennyit összefirkáltam, de ez két
szeretetre méltó ember, jól esik, hogy beszélhetek felőlük annak
is, a kit nem érdekelnek. Csak az nyugtat meg, hogy téged minden
érdekel. Tartson meg ebben az érdeklődésben az Isten.
Kunszentmiklós, 1899. április 10. Hű barátod</p>
<p class="right"><span class="smcap">BAKSAY SÁNDOR</span>.«</p>
<p>– – E levelet, mint érdekes felvilágositást, nyomban közöltem
hozzám érkeztekor az »Egyetértés« napilapban.</p>
<p>Még egy megjegyzésem van. Gróf Károlyi Gábor ugy beszéli, hogy ő
1841. évi november 19-én született azon a napon, a melyen Kossuth
Ferencz. Kossuth Ferencz azonban november 16-án tartja
születésnapját. Valahol tehát tévedésnek kell lenni.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_37" id=
"Page_37">-37-</a></span></p>
<h2>GRÓF BATTHYÁNYI LAJOS ELFOGATÁSA.</h2>
<p class="summary">(Miként fogták el palotánkban gróf Batthyányit?
– A mentési kisérlet. – Csurgói viszontagságaink. – Anyám megmenti
Komáromban gróf Károlyi Lajos nagybátyámat. Jegyzetek: gróf Kreith
Béla. – Vitás kérdések gróf Batthyányi elfogatása fölött.)</p>
<p>Hogyan fogták el gróf Batthyányi Lajost, ezt sokszor leirták
már, én csak ugy mondom el, a mint gyerekészszel láttam és
hallottam.</p>
<p>Január 9-én volt 1849-ben, igen kemény, havas hideg idő, mikor
gróf Batthyányi jó későn sötét este hozzánk jött. Otthon volt apám,
anyám s mi valamennyien. Nálunk volt nagybátyám, gróf Károlyi
István, azután gróf Szapáry Antal, báró Mesznil Viktor, de voltak
ott többen is, a kiknek nevére már nem emlékszem.</p>
<p>Ilyen napszakban máskor apám és társai a Kaszinóban szoktak
lenni, de ezen a napon nem mentek oda. Az országgyülés már elment
Debreczenbe, azzal a kormány tagjai s az ismerősök sokan elmentek,
Windischgrätz herczeg előcsapatai már az előző napon este bejöttek
Budára, ezen a napon pedig Pestet is elárasztották; apámék ugy
gondolták, czélszerűbb otthon maradni, mint a Kaszinóban.
<span class="pagenum"><a name="Page_38" id=
"Page_38">-38-</a></span></p>
<p>A palotában a hosszu szalónban voltunk, mikor gróf Batthyányi
betoppant. A nagy lépcsőfölmenetnél előszoba van, azon tul egy kis
ebédlő, azon belül a hosszu szalón. Mindnyájan eleibe siettek az
urak s elhalmozták kérdésekkel. Mily eredménynyel jártak Bicskén?
Mit akar Windischgrätz? Ő maga mikor jött és kivel jött Pestre? S
több effélék.</p>
<p>A társalgás német nyelven folyt. Akkor gyerekkoromban én is
jobban tudtam németül, mint most, Franczia- és Olaszországban
kijöttem a gyakorlatból.</p>
<p>Batthyányi azt mondta, hogy ő Deák Ferenczczel jött egy kocsin.
Deákot elvitte az István főherczeg-szállóba, ott letette, maga
pedig ide jött, de siet ki a városból, mert Windischgrätznek valami
ostoba terve van ő vele. Őt nem akarta elfogadni Bicskén se.</p>
<p>Batthyányi szintén tagja volt az országgyülés küldöttségének
Windischgrätzhez Deákkal, Majláthtal és Lonovics érsekkel együtt. E
küldöttségről folyt a társalgás.</p>
<p>Anyám rögtön intézkedett, hogy Batthyányinak vacsorát, theát s
egyéb italokat hozzanak, mert ki volt fázva, éhezve. Evés közben
kérdezte valamelyik komornyik, hogy készitsenek-e szobát Batthyányi
számára.</p>
<p>– Semmi szobát, – felelte, – a bundám is hagyjátok a
kocsiban.</p>
<p>Azt hiszem, kilencz és tiz óra közt volt jó későn este, a mikor
hallottuk, hogy a palota előtt lovasság robog el s aztán
megáll.</p>
<p>Egy inas futott be hozzánk jelenteni, hogy katonák <span class=
"pagenum"><a name="Page_39" id="Page_39">-39-</a></span> vannak a
kapu alatt, s hogy egy tiszt néhány katonával jön fel a lépcsőn. Az
urak mind felálltak azonnal, de akkorra már be is jött egy
dragonyos főhadnagy vagy kapitány. S merev katonás állásba
helyezkedve szólt:</p>
<p>– Windischgrätz herczeg nevében és megbizásából gróf Batthyányi
Lajos urat kell letartóztatnom, az uraságok közül melyik az?</p>
<p>Batthyányi előlépett:</p>
<p>– Én vagyok.</p>
<p>De anyám, a ki hősies gondolkozásu s gyors elhatározásu nő volt,
szintén odalépett a tiszt elé.</p>
<p>– Ez gróf Károlyi György palotája, – szólt, – s Batthyányi a mi
vendégünk, hogy jönnek önök ide?</p>
<p>A dragonyos tiszt udvariasan meghajtotta magát.</p>
<p>– Bocsánat grófnő, e kérdésre nem felelek, felsőbb parancsra
gróf Batthyányit fogolynak kell nyilvánitanom s le kell
tartóztatnom.</p>
<p>– Jól van, jól van – felelte Batthyányi, – tudtam előre, csak
siessünk.</p>
<p>Intett, hogy hozzák elő felső kabátját. Ezt felöltötte, az
urakkal kezet fogott, anyámnak kezet csókolt; nekem, aki melléje
furakodtam, hajamat megsimogatta s ment a dragonyossal. Az ajtóból
visszaszólt:</p>
<p>– Legyetek nyugodtak, majd értesitlek benneteket.</p>
<p>Én bizony nem tudom, hogy halála órájáig volt-e alkalma
bennünket értesiteni. Én soha többé nem láttam se életében, se
halálában. Csak gróf Kreith barátunk mutatott nemrég egy rongyos,
ócska barna hálószövetet s el akarta velem hitetni, hogy ez gróf
Batthyányi <span class="pagenum"><a name="Page_40" id=
"Page_40">-40-</a></span> Lajos szemfedőjéből való, a ferenczi
barátok sirboltjából szerezte. Kreithot mindnyájan szeretjük, hát
csak elhittem neki én is.<a name="FNanchor_2" id=
"FNanchor_2"></a><a href="#Footnote_2" class="fnanchor">2)</a></p>
<p>Hanem édes anyám nem az az asszony, a ki félt volna vagy
nagybátyám sorsába beletörődött volna.</p>
<p>Batthyányit a Neugebäudéba, a kaszárnya börtönébe vitték. Ezt
anyám mindjárt kitudta s rövid időre már talált módot arra, hogy a
porkolábbal megismerkedjék s őt, azt hiszem, nem puszta szép
szóért, a maga tervének megnyerje. Ez a terv nagynéném
beleegyezésével készült.</p>
<p>A terv pedig abból állott, hogy Batthyányit megszöktetik. Anyám
megnyerte a tervnek egyik osztrák tábornok suhancz fiát is, ki
vállalkozott arra, hogy kocsisnak öltözik, zárt kocsival áll és vár
a Neugebäude kapuja előtt, Batthyányit, ha jön, beülteti s elviszi
oda, a hova kell, biztos helyre.</p>
<p>Mind erre Batthyányit is rá kellett birni. Volt a porkolábnak
egy felnőtt lánya, termete csaknem anyámhoz hasonló. Anyám ezt is
beavatta annyi titokba, a mennyi szükséges vott. Felöltözött ennek
ruhájába s igy feltünés nélkül, észrevétlen meglátogathatta
sógorát. Vitt be hozzá parókát s idegenszerü, más szabásu öltönyt.
Batthyányinak át kellett volna öltözni s igy menekülni. Anyám
minden ékesszólását elővette, hogy erre rábirja.</p>
<p>De nem sikerült. A hogy Deáknak nem fogadott szót a bicskei
táborban, a hogy utközben, mikor Gráczba kisérték s mikor két izben
is kiszabaditották, nem szökött meg, ugy anyámnak se fogadott
szót.</p>
<p>– Engem nem itélhetnek el – ugymond, – ne is <span class=
"pagenum"><a name="Page_41" id="Page_41">-41-</a></span> aggódjatok
miattam, én szeme közé akarok nézni a biróságnak.</p>
<p>Hiszen bizonyos, hogy nem itélhették el, hanem azért mégis csak
kivégezték. De ez már őszszel történt.</p>
<p>Mi apámmal és anyámmal az 1849-ik év tavaszát és nyarát a
csurgói kastélyban töltöttük. Távol a csaták szinhelyétől, de jó
közel Komárom várához. Egy-két apróbb dolgot, a mire emlékszem,
fölemlitek.</p>
<p>Egyszer kijöttek hozzánk látogatóba Komáromból gróf Bethlen
József, gróf Eszterházy István és gróf Szápáry Géza. E három férfi
akkor java korbeli fiatal ember volt s asszonyok, férfiak közt az a
vélemény volt meggyökeresedve, hogy a főranguak s a közélet férfiai
közt ez a három a legszebb férfi. Valódi Apollók és Adoniszok.</p>
<p>Huszártiszt volt mind a három s lóháton jöttek Komáromból.</p>
<p>Alig végződött az ebéd, a kastély erkélyén alig merült jókedvü
beszélgetésbe a társaság, csak jön a parkon át nagy sebten a
községi biró és jegyző. Egyenesen mennek apámhoz.</p>
<p>– Nagy baj van, méltóságos uraság.</p>
<p>– Mi az a nagy baj?</p>
<p>– A határt körülvették a horvátok, most jönnek a faluba s
halálra keresik méltóságtokat.</p>
<p>Általános megdöbbenés. Lassankint azonban kezdtek gondolkozni,
honnan jöhetnének ide horvátok? Komárom akkor már föl volt
szabaditva s Windischgrätz hadserege már Bécs felé menekült. A mig
azonban e fölött <span class="pagenum"><a name="Page_42" id=
"Page_42">-42-</a></span> tünődtek, a kastélyban a cselédek
lakosztályaiból nagy sivalkodás támad s futnak többen az uraságok
felé jajgatva, kiabálva: itt vannak a horvátok, itt vannak a
horvátok! – Közben ugyanis a főkapu felől több falubeli
cselédismerős bement a kastélyba s fölzaklatta, agyonrémitette a
cselédeket.</p>
<p>Valaki az urak közül valami magaslatra ment széttekinteni s
hozta a hirt, hogy csakugyan jönnek a horvátok, ő látta is az
országuton erre is, arra is, a mint kibontott zászlóval oszlopban
közelednek gyalogos ezredek a falu felé.</p>
<p>Nosza lett ijedtség, de nagy. Elragadt az nemcsak a cselédségre
s nemcsak ránk gyerekekre, hanem mindenkire egyaránt.</p>
<p>Apám, de a többi is különösen gróf Szápáry Gézáért aggódott, ki
a rendes hadseregből lépett át a honvédekhez s kit a miatt akkor
szökevénynek tekintettek. Ha megkapják: rögtön főbe lövik. A három
huszártiszt számára rögtön nyergelték a lovakat s nekik
mellékutakon nagy gyorsasággal menekülni kellett. Azért
mellékutakon, mert Bodajk felé is, Fehérvár felé is az országut
tele volt zászlós, lobogós népséggel.</p>
<p>Csakhogy nem horvátokkal, hanem bucsujárókkal. Bodajk tudniillik
nagy bucsujáró hely volt akkor s néhány jövő-menő zászlós csoport
ellepte közelről s távolról az országutakat. A nagy porban és
ijedtségben mindenki horvátoknak nézte őket.</p>
<p>Anyám egyszer Komáromba is ellátogatott, még pedig a négy hires
szép tarka lovas fogatán. <span class="pagenum"><a name="Page_43"
id="Page_43">-43-</a></span></p>
<p>Nagybátyám, gróf Károlyi Lajos, apám legidősb testvérje, valami
osztrák komiszárius volt; korábban-e, vagy akkor is: nem tudom.
Czirkáló honvédcsapatok elfogták, Komáromba vitték s ott Klapka
alatt a haditörvényszék egyszerüen agyon akarta lövetni. Nagybátyám
valahogy értesitett bennünket s anyám rögtön sietett
megmentésére.</p>
<p>Klapka nem akart engedni, hivatkozott a többi tábornokra s
törzskarára. Anyám többekkel beszélt s különösen hangsulyozta, hogy
sógora gróf Batthyányi Lajos az osztrákok kezében van, ha gróf
Károlyi Lajost agyonlövik: azzal agyonlövetik egyuttal Batthyányit
is.</p>
<p>Ez az érv hatott s igy Károlyi gróf megmenekült.</p>
<p>De nem hatott az osztrákokra. Az osztrák mégis csak kivégeztette
Batthyányit. Fölhasználta-e ennek meggátlására befolyását gróf
Károlyi Lajos: nem tudom. De azt hiszem: fölhasználta, csak sikere
nem volt. Anyám és nagynéném bizonyosan mindenkit mozgósitottak,
Lajos bátyámat is.</p>
<p>Batthyányi haláláról is megirom azt, a mit eddig – tudtommal –
meg nem irtak.<a name="FNanchor_3" id="FNanchor_3"></a><a href=
"#Footnote_3" class="fnanchor">3)</a></p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Gróf Kreith Béla
iró, volt huszártiszt, mivelt derék fiu, nálunk valamivel
fiatalabb, társaságunk állandó tagja s bizalmas barátunk. Élete
feladatául tüzte ki az 1848–49-iki függetlenségi harcz
emléktárgyainak s ereklyéinek összegyüjtését. Buzgó fáradozása s
nagy áldozatkészsége nagy sikert aratott. Fegyverek,
honvédöltönyök, <span class="pagenum"><a name="Page_44" id=
"Page_44">-44-</a></span> fölszerelési czikkek, nyomtatványok,
kéziratok, képek, rajzok, hadi jelvények óriási tömegét sikerült
összegyüjtenie s az elkallódástól megmentenie. Egy vagy két
alkalommal a Nemzeti Muzeum is vett tőle nagy mennyiséget. Igy
szerezte meg a pesti ferenczrendi barátoktól gróf Batthyányi Lajos
szemfödőjét is, melyet a zárda sirboltjában fedezett föl, a hol azt
egy sarokba félredobták, mikor a nagy vértanu hamvait a nemzeti
kegyelet ez előtt harmincz évvel a kerepesi temetőbe
áthelyezte.</p>
<p>Különös figyelmet fordit gróf Kreith Kossuth Lajos ereklyéinek
összegyüjtésére. Kossuth arczképe, a mint az három világrész
hirlapjaiban időnként megjelent, közel ezer változatban van meg
nála. Angol nyelven tartott beszédeit is összegyüjtötte s azoknak
magyarra forditásáról gondoskodik.</p>
<p>A nagy idők emlékeinek megőrzésében nagy érdemei vannak.</p>
</div>
<div class="footnote">
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a> Mikor s miként
fogták el gróf Batthyányi Lajost, Magyarország első alkotmányos
miniszterelnökét; hol és mikor kezdődött fogsága, melyből csak
vértanuhalálával szabadult, erre nézve sokféle leirást és
elbeszélést ismer irodalmunk.</p>
<p>Az egyik gróf Károlyi Gáboré e műben.</p>
<p>A másik Éble Gáboré. Éble a gróf Károlyiak György-ágának
tisztje, jeles és gondos iró, a gróf Károlyi-család jelesebb
tagjairól becses monografiákat irt. Gábor gróf halála után két év
mulva 1897-ben jelent meg Budapesten egy műve e czim alatt: »A
Károlyi grófok nagykárolyi <span class="pagenum"><a name="Page_45"
id="Page_45">-45-</a></span> várkastélya és pesti palotája«. E
műben a pesti egyetemtéri palota történetét irja meg egyebek közt.
E palotában fogták el gróf Batthyányit, kiterjeszkedik tehát az
elfogatás részleteire is.</p>
<p>Két forrásból meriti értesülését.</p>
<p>Az egyik forrás Bártfay László naplója, mely a grófi család
levéltárában van elhelyezve s mely napvilágot még nem látott, de
neki módjában állott azt áttekinteni.</p>
<p>A másik forrás özvegy gróf Károlyi Györgyné, született gróf
Zichy Karolina szóbeli elbeszélése, a ki az elfogatásnak szemtanuja
volt s a ki elbeszélésének közzétételére az irót feljogositotta. A
grófnő mindenesetre elsőrendü tanu.</p>
<p>Bártfay naplója, legalább a mint Éble közli, fontos részletben
nem ellenkezik gróf Károlyi Gábor följegyzéseivel. De e napló csak
röviden emlékezik meg az elfogatás jelenetéről. A mi azért is
természetes, mert az elfogatásnál a palota ama termében, a mely az
elfogatás szinhelye volt, Bártfay nem volt jelen. Ő ugyan a
palotában lakott, de az egyik szárnyépület helyiségeiben s az
elfogatás idején nem volt együtt az uraságokkal.</p>
<p>A grófnő előadása azonban, a mint azt Éble közli, sok részletben
nem vág össze fiának, Gábor grófnak előadásával. A két előadást
vagy ki kell egyenliteni, vagy az eltérő részletek egyikét-másikát
tévesnek kell megállapitani. Hogy mindkét szemtanu a teljes
igazságot akarta elmondani: e fölött semmi kétség nem <span class=
"pagenum"><a name="Page_46" id="Page_46">-46-</a></span> támadhat.
Ha van tévedés: az csak az emlékezőtehetség tévedése lehet.</p>
<p>Gróf Károlyi Gábor, mikor az eset történt, 7 éves és 52 napos
volt. Gyerekkor, de a melynek figyelése éles. Oly kor, melynek
eseményeire gyakran élénkebben emlékszik az ember, mint későbbi
életkora dolgaira. Jegyzeteit 44 vagy 45 év mulva 1892-ben és
1893-ban tette papirra, de ez esetről kétségtelenül többször
megemlékezett időközben is.</p>
<p>Ez a körülmény áll a grófnőre is. Ő talán csak 1896-ban beszélte
el, tehát 47 év mulva a jelenetet Éble előtt, de ő már 1849-ben is
érett elmével figyelte meg annak minden részletét s teljes
lehetetlenség, hogy azóta idegenekkel is, családtagokkal is
többször ne beszélgetett volna arról. Hiszen gróf Batthyányi Lajos
az ő idősb édes nőtestvérének, Antóniának férje volt s igy igen
közeli rokona, tehát annak sorsa ez okból is mélyen érdekelte őt.
De érdekelte volna akkor is, ha nem rokona. Nagy történelmi esemény
az, ha előkelő államférfit, miniszterelnököt saját házunkból
szemünk láttára hurczolnak el fogságba és azután vérpadra. Az ilyet
nem szokás, mert nem lehet elfeledni.</p>
<p>A grófnő és fia Gábor gróf előadása közt való eltéréseket tehát
gondosan meg kell vizsgálni. Mind a két tanu magas tiszteletben áll
előttünk. E tisztelet követeli meg a gondos vizsgálatot.</p>
<p>Azt irja Éble: »Batthyányi Lajos gróf élén állott az országos
küldöttségnek, mely a császári fővezérnél – Windischgrätznél – a
táborban tisztelgett, hogy parlamentair <span class=
"pagenum"><a name="Page_47" id="Page_47">-47-</a></span> gyanánt
közölje vele a nemzet törvényes kivánságait«.</p>
<p>Ezt az előadást ki kell igazitanom.</p>
<p>A parlamentair küldöttségnek tagja volt ugyan gróf Batthyányi
Lajos, de egyáltalán nem állott annak élén. Az országgyülés Deák
Ferencznek adta a megbizó-levelet. Deák gondoskodott utlevélről és
katonai kiséretről. A küldöttség szónoka Windischgrätz herczeg
előtt országos állásánál fogva Majláth György országbiró volt s
rajta kivül a herczeggel a találkozás alkalmával még csak Deák
beszélt. Deák kérte tőle, engedje meg, hogy az országgyülésbe
visszatérhessenek s ott küldetésükről jelentést tehessenek. Ha
tehát szó lehet arról, hogy a küldöttségnek valaki élén állott:
csak Deák Ferenczet vagy Majláth Györgyöt lehet a küldöttség
vezetőjének tekinteni. Lonovics érsek szólni se mert, Batthyányi
grófot pedig a gőgös herczeg maga elé se eresztette.</p>
<p>Nem szabatos szó az se, hogy a küldöttség a császári herczegnél
»tisztelgett«.</p>
<p>Dehogy tisztelgett. Esze ágában se volt a tisztelgés. Az
országgyülés békekövetei voltak azok a férfiak tárgyalás és nem
tisztelgés végett.</p>
<p>Azt is irja Éble emlitett műve 80- és 81-ik lapjain, hogy a
Windischgrätz herczegnél járt küldöttség eredménytelenül széledt el
s ekkor Batthyányi Lajos gróf Pestre ment, engedve Windischgrätz
kivánságának, hogy »Pesten várja be feleletét«. Gróf Batthyányi
tehát január első napjaiban Pesten várta Windischgrätzet.
<span class="pagenum"><a name="Page_48" id=
"Page_48">-48-</a></span></p>
<p>Éble Gábornak mindezen állitása ellenkezik a történeti
valósággal.</p>
<p>Windischgrätz herczeg se Batthyányi gróf előtt, se a küldöttség
többi tagja előtt nem szólt semmi afféle kivánságáról, hogy Pesten
várják be feleletét. Batthyányi gróffal Bicskén a táborban, de
azután is egy szót se váltott, sőt maga elé se eresztette őt.</p>
<p>Hogy az egészet tisztán megértsük: meg kell határoznunk a
békeküldöttség napirendjét s utazási naplóját. Hogy a küldöttség
mikor, melyik napon indult el Pestről: ez följegyezve sehol sincs,
de ezt az utazási napok rendje alapján meg lehet állapitani.</p>
<p>Kisértsük meg.</p>
<p>A küldöttség az első napon Martonvásárig jutott. Ide már
estennen ért, a Brunszvik-kastélyba nem ment, hanem a községi biró
által rendelt fütetlen, hideg szobában töltötte az éjszakát.
Egyetlen szobát kapott a küldöttség. Irtóztató hideg napok jártak
akkor. A küldöttség négy tagból állt, de Lonovics érsek magával
vitte valami Szánthó nevü fiatal pap titkárát is. Öten voltak
tehát. Felöltözötten huzták ki az éjszakát.</p>
<p>Másnap tovább mentek, mindenfelé kérdezősködve Windischgrätz
táborának előőrsei után. Martonvásárról Baracskára mentek, innen a
petendi puszta felé. Nyékre nem tértek be, hanem a petendi pusztán
átvágtak Vereb felé. Délután értek Verebre, a hol verebi Végh
Jánosnál, Deák jó ismerősénél szálltak meg. Itt természetesen meleg
szobához jutottak s jó ellátásban volt részük. Itt is háltak. De
ezt biztosan nem tudom. <span class="pagenum"><a name="Page_49" id=
"Page_49">-49-</a></span></p>
<p>Ez volt tehát a Pestről való kiindulás után a második nap.</p>
<p>Harmadnap értek Bicskére, Windischgrätz herczeg
főhadiszállására. Itt egy törzstiszt jelentette a herczegnek a
küldöttség megérkezését. De jelentette magánuton Majláth országbiró
is, a ki korábbi időből személyes ismerőse volt a herczegnek s a ki
magas állásánál fogva is legalább békés időben mindig
érintkezhetett a herczeggel. Az országbiró tisztségre és méltóságra
nézve a nádor után mindjárt következő magas zászlósura volt az
országnak s közvetlen tanácsosa a koronának.</p>
<p>A herczeg rögtön kijelentette, hogy Batthyányi grófot nem
fogadja s őt látni se akarja. A küldöttségnek pedig megmondta, hogy
ő a küldöttséget mint olyat el nem ismeri, minthogy az
országgyülést a király már rég feloszlatta, tehát az semmiféle
küldöttséget nem választhatott. Nem is bocsátkozik semmiféle
tárgyalásba. Föltétlen meghódolást (»Unbedingte Unterwerfung«)
követel s a fegyverek és várak átadását. Megtagadta azt is, hogy a
küldöttség a király elé járulhasson. Akkor már I. Ferencz József
volt egy hónap óta az uralkodó s nem V. Ferdinánd.</p>
<p>Deák Ferencz végül azt kérte, engedje meg a herczeg, hogy
küldőikhez visszatérhessenek.</p>
<p>A herczeg első szava az volt, hogy egész biztossággal
visszatérhetnek, de azután egyik törzstiszt jeladására azt mondá,
hogy néhány napig várjanak a táborban, a főhadiszálláson; nem lesz
bántódásuk s ő majd gondoskodik ellátásukról, a hogy csak lehet.
<span class="pagenum"><a name="Page_50" id=
"Page_50">-50-</a></span></p>
<p>Ez volt tehát a harmadik nap.</p>
<p>Bicskén a küldöttség összesen öt napot töltött s január 9-én
mehetett be Pestre. Ez utirend szerint a küldöttség január 3-án
indult ki Pestről, ha az öt napi bicskei időzésbe beleszámitjuk azt
a napot is, január 5-ét, a melyen Bicskére érkezett s azt a napot
is, január 9-ét, a melyen Bicskéről Pestre jött.</p>
<p>Ez utirendben pedig nem lehet kételkedni, mert ennek igazsága
mellett Deák Ferencz tesz tanubizonyságot.</p>
<p>Windischgrätz herczeg január 7-én még Bicskén volt, de 8-án már
Buda felé elindult. A mikor a küldöttség január 9-én Pestre ért:
Windischgrätz főhadiszállása akkor már, sőt az előző napon is már
Budán volt s a herczeg a nádori palotát foglalta le magának
lakásul.</p>
<p>Tévedés tehát Éble részéről az az állitás, hogy gróf Batthyányi
Lajos január első napjaiban Pesten várta Windischgrätzet.</p>
<p>Dehogy várta.</p>
<p>Fogoly volt ő már a bicskei főhadiszálláson is. De innen könnyen
menekülhetett volna. Hogy miként: annak elbeszélése nem tartozik
ide.</p>
<p>Alig töltött ő pár órát is szabadon itt Pesten.</p>
<p>Deák Ferencz sötétnek látta Batthyányi sorsát már Bicskén is. Ez
okból szándékosan vele volt mindig. Mindig egy kocsin ült vele s
Bicskén is egy szobában laktak együtt. Január 5-én a herczeg
ünnepélyes ebédjét is azért nem fogadta el, hogy barátja gróf
Batthyányi az ebédre nem volt hivatalos. A gőgös osztrák hadvezér
és herczeg előtt Deák tüntetőleg be akarta bizonyitani,
<span class="pagenum"><a name="Page_51" id=
"Page_51">-51-</a></span> hogy ő, bármi sorsot szánt a herczeg
Batthyányinak, az ő barátját igaz embernek tartja és el nem
hagyja.</p>
<p>Deák és gróf Batthyányi Lajos a keményen befagyott Duna jegén
kocsin jöttek át január 9-én estefelé. Deák lakása az
István-főherczeg szállóban volt. Először oda mentek. Ott a gróf
Deákot fölkisérte lakására. Egy ideig beszélgettek, mig csak föl
nem melegedtek. A beszélgetés egyik tárgya most is gróf Batthyányi
menekülése volt. Deák most is kérve-kérte barátját, hogy
meneküljön. Ma még alig vannak a városból kivezető utak tökéletesen
elzárva.</p>
<p>A gróf nem vette elég komolyan a dolgot.</p>
<p>– Majd meggondolom. Előbb fölnézek Károlyiékhoz.</p>
<p>Kocsira ült s ment az egyetemtéri Károlyi-palotához.</p>
<p>Az elfogatás itt következett be nem sokára. A párbeszédeket,
melyek az elfogatás alatt történtek, más szavakkal adja elő gróf
Károlyi Gábor és más szavakkal édes anyja. Hitelesnek fogadom el
mind a két változatot. Megtörténhetett mindakettő, sőt
természetesnek tartom, hogy mindakettő megtörtént.</p>
<p>Mind a két szemtanu megegyezik abban, hogy a végzetes estén gróf
Károlyi György és neje és gróf Károlyi István jelen volt. Gábor
gróf nem emlékszik Orczy Lajos báró, Festetich Géza gróf és Almássy
György jelenlétére, édes anyja pedig nem emlékszik Mesznil Viktor
báró jelenlétére.</p>
<p>Ez eltérések nem lényegesek.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_52" id=
"Page_52">-52-</a></span></p>
<h2>GRÓF BATTHYÁNYI LAJOS HALÁLA.</h2>
<p class="summary">(Gróf Batthyányi Lajos Pesten. – A halálos
itélet. – A franczia gyóntató. – A tőr. – A holttest megmentése. –
Jegyzetek: A „vajda“ név. Családi felvilágositás. Vitás kérdések a
holttest megmentése körül.)</p>
<p>Azt mondod édes vajdám,<a name="FNanchor_4" id=
"FNanchor_4"></a><a href="#Footnote_4" class="fnanchor">4)</a> hogy
mielőtt gróf Batthyányi Lajos halálát elbeszélném, olvassam át az
erről már nyomtatásban megjelent közleményeket, hogy emlékezetemet
felujitsam. Én bizony nem olvasom át, nem természetem az
olvasgatás; – hátha az olvasás épen félrevezetné emlékezetemet. Nem
akarok én történetet irni, csak a te nógatásodra följegyzem azt, a
mire én emlékszem. Öregében, nagyjában azt hiszem, nem tévedek.</p>
<p>Mihelyt nagybátyámat, gróf Batthyányit Haynau Gráczból Pestre
hozatta: anyám azonnal sietett Pestre bejönni, hogy ha lehet,
nagybátyámat megmenthesse. Ez szeptemberben történt. Első dolga
volt természetesen Antoni nagynénémmel értekezni s
összebeszélni.<a name="FNanchor_5" id="FNanchor_5"></a><a href=
"#Footnote_5" class="fnanchor">5)</a> Minden, a mi történt, e közös
összebeszélés alapján történt.</p>
<p>Anyámnak egyáltalán meg nem engedték, hogy Batthyányit a
Nengebäude börtönében meglátogathassa. <span class=
"pagenum"><a name="Page_53" id="Page_53">-53-</a></span> Talán
azért se, mert Haynau előtt anyám is, apám is bűnrováson volt.
Csakis neje, Antoni nagynéném látogathatta meg.</p>
<p>Batthyányi legközelebbi rokonai, József és Kristóf grófok éltek
még akkor s Bécsben semmi se terhelte őket, de mindkettő igen öreg
ember volt s közbenjárásuk nem sokat érhetett. Azért mégis irtak
nekik, valamint gróf Barbo Ottóné csillagkeresztes hölgynek,
Batthyányi unokatestvérének is. Tettek-e ezek kisérletet, nem
tudom. Egyébiránt a következés megmutatta, hogy minden kisérlet
Haynaunál hiába való volt.</p>
<p>Anyám megint a téli módszerhez folyamodott. A porkoláb
családjának s kivált lányának egyetértésével álruhába öltözve,
mégis meglátogatta sógorát. Megszöktetésről most már a roppant
szigoru őrizet miatt szó sem lehetett.</p>
<p>Mikor már föltétlenül bizonyos volt, hogy nagybátyámat
akasztófára itélik s hogy az itéletet okvetlenül végre is hajtják:
nagybátyám arra kérte anyámat is, nagynénémet is és gyóntatóját is,
hogy tegyék lehetővé, adjanak neki módot arra, hogy a szégyenletes
kivégzési mód elől öngyilkossággal menekülhessen. A gyóntató
keresztet hányt magára s hallani se akart se méregről, se
pisztolyról, se tőrről. Nagynénémet ájulás fogta el a gondolatra
is. Csak anyám őrizte meg hősi gondolkozását, de ő is csak a
legutolsó pillanatban tudta elhatározását végrehajtani.</p>
<p>A történetből mindenki tudja, hogy gróf Batthyányi az utolsó
éjszakán tőrrel akart életétől megválni s <span class=
"pagenum"><a name="Page_54" id="Page_54">-54-</a></span> nyakát oly
mélyen, oly sulyosan összevagdalta s annyi vére folyt el, hogy
csakugyan nem akaszthatták föl másnap, hanem ugy lőtték agyon.</p>
<p>Hol vette a tőrt? Ki vitte be hozzá? Ki adta neki? Tudni való,
hogy a foglyok s kivált a halálra itéltek fogpiszkálót se
tarthatnak maguknál.</p>
<p>Azt mondták és irták is, hogy a gyóntató pap vitte be a
tőrt.</p>
<p>Ez nem igaz.</p>
<p>Batthyányi gyóntatója a halálra vezető út utolsó napjaiban
valami Bourges nevü franczia jezsuita abbé volt. Jól ismertem magam
is, abbé Bourgesnek neveztük magunk közt is, szemben is. Ez egy
alacsony, köpczös termetü, kis és négyszögletü fejü furcsa figura
volt. Gróf Károlyi István nagybátyám födözte fel a negyvenes évek
elején valahol Francziaországban s igy került ide nevelőnek gróf
Károlyi Sándor mellé. Nagyon szerette a bort meg a tubákot. Ez lett
aztán nagybátyám utolsó gyóntatója, ő kisérte a vesztőhelyre is. De
sokkal jobban remegett, mint nagybátyám. A kivégzés után szájára
tette tenyerét, se szólt, se beszélt senkinek, utlevelét kikérte s
ugy elpályázott vissza Francziaországba, hogy képpel se fordult
többé vissza hozzánk.</p>
<p>Egyszer Párisban hallottam is róla valamit. Valami papi
alkalmazásban volt ott is. A hatvanas években még élt, jól
tudom.</p>
<p>A tőrt édes anyám vitte be s adta át nagybátyámnak. De csak
akkor, a mikor a halálos itélet már ki <span class=
"pagenum"><a name="Page_55" id="Page_55">-55-</a></span> volt
hirdetve s az akasztás órája kitüzve. A mikor nagybátyám már a
siralomházban volt.</p>
<p>Két fegyveres katonaőr gyors időközökben felváltva őrizte őt
bent a siralomház szobájában. Másik kettő vagy több is szintén
fegyveresen a szobaajtóra vigyázott a folyosón. Fegyveres őrök az
ablak előtt.</p>
<p>A tőr egy kis alaku selyem pihenő vánkosban volt elrejtve. A
vánkost édes anyám vitte be s nagybátyám tudta, hogy a tőr benne
van. Akkor is csodálták, ma is csodálatos, hogy a két őr
szemeláttára miként tudta magát nagybátyám összevagdalni a nélkül,
hogy észrevették volna. Ágyban fekve, pokróczával betakaródzva
tette.</p>
<p>A tőrt anyám évek előtt egyik olaszországi utjában vette
Velenczében.</p>
<p>Ez egy kis papirvágó tőr. Pengéje kétélü s legföljebb 4–5
hüvelyk hosszuságu. Fogantékján domborműalakkal, mely Ádámot és
Évát ábrázolja összeölelkezve s a paradicsomi kigyóval
körültekergetve. Végén a fogantéknak pecsétnyomóvéset e szavakkal:
»Ora e sempre.« Magyarul azt teszi: »Most és mindig.« Ez a Giovene
Italia, az Ifju Olaszország nevü pártnak volt akkor nemzeti
jelszava.</p>
<p>E tőr Batthyányi Elemér birtokában volt később. De kérésemre
1862-ben nekem ajándékozta s én kegyelettel őriztem ép ugy, mint ő.
Egyszer anyám meglátta nálam, mindjárt elkérte s én neki adtam.
Most is ott tartja az iróasztalán. Aczéltokban ott fekszik az a
keresztalaku tőröcske. <span class="pagenum"><a name="Page_56" id=
"Page_56">-56-</a></span></p>
<p>Mindezek kis dolgok, édes vajdám, de a Batthyányi halála körüli
nagy dolgokat már annyiféleképen leirták és elbeszélték, hogy én
azokat bizony nem ismétlem. Legnagyobb részét közvetlenül nem is
láttam.</p>
<p>De egyet mégis elmondok.</p>
<p>Apámnak Bártfay László volt a titkárja. Nagyon derék, nevezetes
férfiu, ki az ország legelső embereivel barátságban állott s kit
apám is nagyon tisztelt. Ott lakott családjával együtt a
palotában.</p>
<p>Bártfay naplót vezetett. Már 1820 körül érintkezett ő a
nemzetébresztő nagy hazafiakkal, irókkal, költőkkel,
államférfiakkal. Ezek nagy része személyes barátságot tartott fenn
vele, daczára annak, hogy ő az én apámnál tiszti állást viselt.</p>
<p>Naplója vagy a Nemzeti Muzeumban vagy az Akadémiában van
elhelyezve s nemzeti irodalmunk történetének megirásánál már többen
használták. Ugy tudom, Gyulai Pál is használta, mikor Vörösmarty
életét megirta.</p>
<p>A kivégzés napján nagy kétségbeesés és nagy szomoruság volt a
családban. Bártfayné keservesen siratta nagybátyámat. Utóbb egyszer
felkiáltott:</p>
<p>– Ha férfi volnék, én elhoznám a holttestét, nem hagynám a
kutyák kezében.</p>
<p>Bártfay csendesen odaszólt:</p>
<p>– Nem lehet az édes lelkem.</p>
<p>– De én nem nyugszom addig, mig meg nem teszem.</p>
<p>Ott volt a szobában velem együtt Bibi is. Ez volt az én
felvigyázó asszonyom. Akkor Kindsfraunak neveztük. <span class=
"pagenum"><a name="Page_57" id="Page_57">-57-</a></span> Jámbor, jó
asszony volt. Hol sirt, hol sikoltozott, hogy a holttestet ott ne
hagyjuk, ő is elmegy érte.</p>
<p>De ott voltak Bártfayéknál Szontágh Gusztáv, dr. Hausmann
homeopátha orvos s egyebek is. Bártfayné addig beszélt Szontághnak
és Hausmannak, mig ezek elhatározták, hogy a holttest átvételére
mindent elkövetnek. A lelke ennek a vállalatnak mégis Bártfayné
volt.</p>
<p>A kivégzettek holttestét ott szokták azon a helyen eltemetni s
jeltelen sirba behantolni, a hol a kivégzés történt. Bibi okvetlen
látni akarta a helyet, engem kézen fogott s már sötéttel elmentünk
a vesztőhelyre.</p>
<p>De nem láttunk mi semmit. A Neugebäude északkeleti sarkánál
kevés ház, nagy pusztaság volt. Egy csomó ember, asszony, gyerek
jött-ment, álldogált ott, de a katonák nem engedtek közel menni az
épülethez.</p>
<p>Bártfayné azonban bement a porkolábékhoz. Én nem tudom, de
szentül hiszem, hogy anyám is tudott a dologról. Alig képzelem,
hogy ne ő adott volna felvilágositást, hogy kivel és miként
beszéljen a porkolábéknál. Elég az hozzá, pénzen alkudta ki az
egészet s aztán hirt adott Szontághnak és Hausmannak.</p>
<p>Azt irták, hogy a barátok vitték el a holttestet. Nem igaz az.
Majd azok a nyavalyás barátok mertek volna is ilyet tenni vagy
gondolni is. Elbujt akkor valamennyi s az olvasót pörgette. Mikor
bealkonyodott, október 6-án pedig hamar leszáll az este, Szontágh
és Hausmann kocsival odamentek, a porkoláb átadta nekik a
holttestet s ezek elvitték a ferenczi barátok sirboltjába
<span class="pagenum"><a name="Page_58" id=
"Page_58">-58-</a></span> ott a Hatvani- és Kecskeméti-utcza
sarkán. Elég becsület a barátoktól, hogy befogadták.</p>
<p>Ki volt az a porkoláb, sohase hallottam nevét. Anyám szava után
ugy emlékszem, hogy lányát Lórinak hivták. A kis selyemvánkos
sorsáról se tudok semmit.</p>
<p>Hanem Bibi másnap a maga fejétől elment a barátokhoz, a maga
pénzéből adott nekik misére valót, hogy egy misét legalább
szolgáltassanak az elhunytnak lelki üdvösségeért. Hiába mondták
neki, hogy gondoskodik majd erről a család.</p>
<p>Anyám ez után nem sokára ismét kiment Csurgóra s engem is
magával vitt.</p>
<p>Ott fogták el apámat is. Én is jelen voltam az elfogatásnál.
Fehérvárról jöttek oda katonák s velük zsandárok is. Ekkor láttam
először osztrák zsandárt mi nálunk. Sárga csúcsos fekete sisakját
ugyan megbámultam.</p>
<p>Esős idő volt. Apám étkezett. A katonák is jó ellátást nyertek s
azután apám egy felhuzott félfödelü kocsiban egy katonatiszttel
elutazott.</p>
<p>Mely napon volt ez, nem tudom.</p>
<p>Néhány nap mulva mi is bejöttünk anyámmal Pestre.</p>
<p>Ennyiből áll mindaz, a mire jóformán a forradalomból
emlékezem.<a name="FNanchor_6" id="FNanchor_6"></a><a href=
"#Footnote_6" class="fnanchor">6)</a></p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_4" id="Footnote_4"></a> <a href=
"#FNanchor_4"><span class="label">4)</span></a> Sok képviselőnek
tréfás nevet adnak barátai. Mindenki tudja, hogy például báró
Kemény Jánost »fejedelem«-nek <span class="pagenum"><a name=
"Page_59" id="Page_59">-59-</a></span> nevezték. Tisza Kálmánt
»generális«-nak nevezik. Vannak kevésbbé gyöngéd jelzések is. Az én
tréfás nevem a Deák-párton »tudós« volt, adomáim sokfélesége miatt
Paczolay János adta rám e nevet. Mikor a függetlenségi pártnak
elnöke voltam: akkor a »vajda« név ragadt rám. Eredt egy Gábor-napi
pártlakomán, melyet gróf Károlyi Gábor tiszteletére adtunk. E
lakomán Olay Lajos felköszöntött engem s felköszöntésében
»Nagy-mogul«-nak nevezett s biztositott a hinduk hűségéről és
ragaszkodásáról. Én erre azt feleltem, hogy ha a hűséget és
ragaszkodást belehozzuk a dologba, akkor a nagymogul czim nincs
helyén, »inkább nevezzetek – igy folytatám – vajdának, igy
egymással jobban összeillünk.« Valamennyien az egyházpolitikai
cselszövényeket értettük, melyek akkor már czigányok módjára a
párton belül és kivül megindultak ellenem. Csakugyan e miatt
nemsokára le is mondtam az elnökségről. De a »vajda« név rajtam
száradt. Gróf Károlyi Gábor mindig igy nevezett szóban, levélben,
táviratban. Épen most kaptam Horváth Ádám képviselőtársamtól is
levelet, mely igy szól: »Édes jó vajdám! Az a jó Isten áldjon meg,
a miért feledhetetlen Gábor barátunk áldott emlékét felujitod és
megörökited. Ölel hozzád ma is hű tisztelő öcséd Kecskemét 1899.
márcz. 30. Horváth Ada s. k.« – Mindezt egyszer s mindenkorra azért
jegyzem meg, mert gróf Károlyi Gábor jegyzeteiben az édes vajdám
szó gyakran előfordul.</p>
</div>
<div class="footnote">
<p><a name="Footnote_5" id="Footnote_5"></a> <a href=
"#FNanchor_5"><span class="label">5)</span></a> Köztudomásu ugyan,
de az ifjabb nemzedék kedvéért <span class="pagenum"><a name=
"Page_60" id="Page_60">-60-</a></span> mégis megjegyzem, hogy Gábor
édesanyja, gróf Zichy Karolina és gróf Batthyány Lajos neje, gróf
Zichy Antónia, testvérek voltak. E két ünnepelt nevü urnő az, kihez
Petőfi egy gyönyörü költeményt irt »Batthyányi és Károlyi
grófnőkhöz« czim alatt a nemzeti védegyleti mozgalmak idejében.
Gróf Batthyányi Elemér tehát, a nagy vértanu fia, kiről ez
emlékiratban szintén lesz szó, gróf Károlyi Gábornak első izben
való unokatestvére volt.</p>
</div>
<div class="footnote">
<p><a name="Footnote_6" id="Footnote_6"></a> <a href=
"#FNanchor_6"><span class="label">6)</span></a> Itt is ki kell
lehető röviden terjeszkednem amaz eltérésekre, melyek gróf Károlyi
Gábor és Éble előadása közt fenforognak. Noha már előre is
kijelentem, hogy itt a kiegyenlités még nehezebb.</p>
<p>Gróf Károlyi Gábor Bourges abbénak, Éble Plante abbénak nevezi
gróf Batthyányi Lajos utolsó gyóntatóját.</p>
<p>Mindketten megegyeznek abban, hogy az abbé nevelő volt s
franczia volt s hogy e szomoru eset után nyomban visszaköltözött
Francziaországba.</p>
<p>Vajjon nem mind a két név egy emberre vonatkozik-e? Vajjon igazi
neve vagy legalább egyik neve nem Plante volt-e, de a grófi fiuk
maguk közt is, szemben is nem Bourges abbénak nevezték-e?</p>
<p>Nem tudom eldönteni. Egyéb forrásoknak nincs időm utána
nézni.</p>
<p>Minden esetre feltünő, hogy gróf Károlyi Gábor sokkal több
részletet tud Bourges abbéról, mint a mennyit Éble Gábor közöl
Planteról. Más részről Bártfayról alig lehet föltenni, hogy ő a
névben tévedhetett volna, <span class="pagenum"><a name="Page_61"
id="Page_61">-61-</a></span> ha Bártfay naplójában csakugyan Plante
van megnevezve.</p>
<p>Éble Gábor könyvéből látom, hogy Bártfaynak nem minden naplója
jutott az Akadémia birtokába, s hogy 1848-iki és 1849-iki naplóját
még a gróf Károlyi-család őrzi. Éble közléseiből itt-ott nagyon
nehéz tökéletes biztonsággal megtudni, hogy adatai melyik részét
meriti Bártfay naplóiból s melyiket gróf Károlyi Györgyné
kegyeletes szavaiból.</p>
<p>Éble könyve szerint Ungvárynak hivták azt a tábori papot, a ki a
vértanut a vesztőhelyre kisérte. A név után gondolva magyar ember
lett volna az utolsó gyóntató. Én nem dönthetem el, nem igy
történt-e, de előttem szinte hihetetlen. Az összes szóbeli
hagyományok franczia abbéról emlékeznek. Gróf Batthyányi utolsó
szava is franczia és német szó lett volna az őt agyonlövő
katonákhoz. Gróf Károlyi Gábor emlékezete határozottan franczia
abbéra vall. Szinte képzelhetlen, hogy Haynau vérengző emberei
magyar papot tartottak volna akkor a hadbiróság közelében, s magyar
embert adtak volna utolsó gyóntatónak. Az is képzelhetlen, hogy a
vértanu tábori papot kért volna utolsó vigasztalóul, a mikor
ismerős és bizalmas papot is kérhetett. Azt még épen nehéz elhinni,
bármily fenevadtermészetü volt is Haynau, hogy a haldokló utolsó
kérését erre nézve megtagadták volna.</p>
<p>Azonban minden megtörténhetett akkor.</p>
<p>A vértanu holttestének megszerzése s eltemetése fölött is van
némi eltérés. <span class="pagenum"><a name="Page_62" id=
"Page_62">-62-</a></span></p>
<p>Gróf Károlyi Gábor nem emlékezett már arról vagy talán akkor se
tudta meg, hogy a holttestet előbb a józsefvárosi, a mostani
Kerepesi-uti temetőben akarták elhelyezni és csak miután ott nem
találtak alkalmas sirboltot, csak azután vitték éjfél tájban a
Ferenczrendi barátok sirboltjába.</p>
<p>Ezt igy én nem is hiszem, ha mindjárt Bártfay naplója igy
állitja is.</p>
<p>Azt igen is hiszem, hogy a holttest megszerzői elmentek a
holttesttel a temetőbe is, minthogy Haynau engedélye arra szólt,
hogy a temetés közönséges temetőbe és sirba történjék. De ezt csak
látszat okából s a katonai hatóság félrevezetése végett tették.
Lehetetlen, hogy ott alkalmas sirboltot ideiglenesen ne találtak
volna. Az se valószinü, hogy Lichtenstein Ferencz herczeg
térparancsnok időközben engedte volna meg a családnak, hogy a
holttestet ne a temetőben temessék el, hanem a Ferencziek
sirboltjában helyezhessék el. Éble könyve természetesen
jóhiszemüleg igy beszéli el.</p>
<p>De nézzük csak meg e részleteket közelebbről!</p>
<p>Mit tesz e szó: »időközben?«</p>
<p>Estennen volt a vértanu kivégzése. Október 6-án délutáni 5–6 óra
közt. Bártfay naplója pontosan 6 órára teszi a kivégzés idejét.
Október 6-án 5 óra után 11 perczkor nyugszik a nap. Ha felhős volt
az idő, ekkor már sötét volt. Fáklyát kellett a kivégzésnél
használni. Este sötéttel végezni ki valakit nem szokás. A törvényes
kivégzések ideje a reggeli idő, de legalább a délelőtti idő. Csakis
Haynau örjöngése rendelhette <span class="pagenum"><a name=
"Page_63" id="Page_63">-63-</a></span> Batthyányi kivégzését a
sötét esti időre. De azért ez se lehetett napnyugta után, hanem
legföljebb napnyugta körül 5 óra tájban vagy nem sokkal később.</p>
<p>Ha ez igy van: mikor lehetett az az »időköz«, a mely alatt
Lichtenstein herczeg térparancsnok a Ferencziek sirboltjába való
temetést megengedte?</p>
<p>Esti 6 óra és éjféli 12 óra közben?</p>
<p>A holttestet 10 óra tájban szerezték meg s éjféli 12 óra tájban
temették el a barátoknál.</p>
<p>Esti 10 óra és éjféli 12 óra közt mentek a holttesttel ki a
józsefvárosi temetőbe s jöttek onnan vissza a
Ferencziek-templomához.</p>
<p>Ha Lichtenstein herczeg a kivégzés előtt adta meg az engedélyt:
akkor nem tették volna meg a hiábavaló utat a temetőbe. Valamint
akkor se, ha kivégzés után, de esti 10 óra előtt ad engedélyt.</p>
<p>Egyáltalán, hogy a térparancsnok éjjel adjon engedélyt ily
természetü dologban: ez nem hihető. Ha pedig minden hihetőség
ellenére engedélyt adott: mi szükség volt akkor arra, hogy a
holttestet titokban és orvul temessék el s hogy a holttest hollétét
az egész Bach- és Schmerling-rendszer idején át gondosan titokban
tartsák?</p>
<p>Előttem gróf Károlyi Gábor hézagos és töredékes előadása
valószinübbnek látszik.</p>
<p>Szerinte a holttestet Bártfayné buzditására Szontagh Gusztáv és
Hausmann orvos szerezték meg. Bizonyára ezek kisérték a koporsót
is. Éble könyve csak Hausmann doktort emliti, ki a holttest
átvétele s eltakaritása <span class="pagenum"><a name="Page_64" id=
"Page_64">-64-</a></span> körül eljárt. Szerinte még Bártfay
Jozefina és Szánthóffy Antal józsefvárosi plébános kisérték a
koporsót.</p>
<p>E két nevet, mint a koporsó kisérőit, gróf Károlyi Gábor nem
emliti. Pedig Szánthóffy csakugyan kisérte.</p>
<p>Végül meg kell jegyeznem, hogy bármint tünődöm is, hogy az
eltérő adatok közt melyik a valódi, melyik a téves: mindenképen oda
jutok, hogy az én elhunyt nemes barátom följegyzései minden esetre
fontosak s azok közzététele szükséges.</p>
<p>Meg kell még néhány dolgot jegyeznem.</p>
<p>Bártfayné neve Mauks Jozefina volt, zemplénmegyei származásu
magas miveltségü s nemes lelkü nő, férjéhez teljesen méltó. Ő
beszélte Matolay Ida urnőnek, hogy gróf Batthyányi holttestét éjfél
tájban ő és Balassa doktor hozták el a vesztőhelyről. A vesztőhely
gödréből emelték ki s zárt kocsiban maguk közé ültették, mintha élő
lett volna s a katonák közt mint beteget vitték keresztül. A
Ferencziek zárdájánál Agapius atya várta őket koporsóval. Ez volt a
gvárdián.</p>
<p>Ez igaz, a pater gvárdián neve Dank Agapus volt.</p>
<p>A doktor nevében tévedés van. A doktor Hausmann volt. Balassa
csak délelőtt szerepelt Batthyányi sebjeinek megvizsgálásánál.</p>
<p>Matolay Ida urnő szerint a kést, melylyel gróf Batthyányi magát
megsebezte, szintén Bártfayné varrta be egy paplan vattája közé,
melyet a franczia abbé vitt be a grófnak.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_65" id=
"Page_65">-65-</a></span></p>
<h2>MIRE TANITOTTAK?</h2>
<p class="summary">(Nevelőim, tanitóim. – Pados János. – Első
utazásaim külföldre. – A kamaszkor évei. – Miként nevelik a magyar
mágnások gyerekeit? – Genfi tanulmányaim.)</p>
<p>Arra biztatsz édes vajdám, hogy irjam meg, miként nevelik a
mágnások gyerekeit. S különösen miként nevelték az én
gyerekkoromban. Azt mondod, érdekes volna tudni s a nagyközönséggel
is tudatni, hogy azok, a kik már születésük véletlensége által az
ország törvényhozói s roppant birtokok tulajdonosai, hogyan szerzik
meg gyerek- és ifjukorukban az erkölcsöt és a tudományt.</p>
<p>Mind ennek megirásába nem avatkozom. Nem nekem való az.
Különbség is van a dologban. Az erdélyi mágnások, ugy tudom, jó
magyarnak nevelik gyereküket. A dunántuli és felvidéki mágnások, a
mint tapasztaltam, németnek nevelik. A tiszavidékiek vegyesen, ki
németnek, ki magyarnak neveli, a milyen az apa vagy az anya.</p>
<p>Az én apám meglehetősen jó magyar ember volt. Anyám Zichy volt
és dunántuli nevelésü, de a negyvenes években a nemzeti mozgalomhoz
csatlakozott s <span class="pagenum"><a name="Page_66" id=
"Page_66">-66-</a></span> állandóan a legjobb és legjelesebb
hazafiakkal állott érintkezésben, tehát hazafias érzülete erősen
kifejlődött. Igy történt, hogy apánktól, anyánktól egyaránt ragadt
ránk valami, mely minket a hazafias, sőt a forradalmi nemzeti
irányhoz vonzott.</p>
<p>És aztán nevelőink, tanáraink és az a korszak, a melyben
felnőttünk, azt hiszem, ezek csináltak én belőlem is egy kis
forradalmi névtelen ügynököt.</p>
<p>Az ápoló és felügyelő asszonyt, a ki mellettem volt, az én
időmben Kindsfraunak neveztük, persze németül. A mágnásoknál és
zsidóknál ma is igy nevezik s ma is németül nevezik. Azt hiszem,
többnyire németek is. Én a Kindsfrau magyar nevét nem is tudom.</p>
<p>Az én Kindsfraumat Bibinek neveztük a családban, mint már
emlitettem. A neve volt Rakovics Krisztina. Leány volt-e, asszony
volt-e, nem tudom, de nagyon tisztes koru volt. Gondos, jóravaló,
magyar nő. Annyit tudok róla, hogy korábban gróf Vay Ábrahám
családjában szolgált s Vay László grófnak volt Kindsfrauja. Hogyan
és mikor jött hozzánk, nem tudom, de azt tudom, hogy én előttem már
Gyula bátyámnak is Kindsfrauja volt s én ő utána örököltem.</p>
<p>Mellettem nyolcz éves koromig, 1849-ig maradt, azután én utánam
rá szállt Pista öcsémre és Pálma hugomra. Ezeket külföldre is
elkisérte. Később visszajött és Csurgón a kastélyban halt meg.
Csurgón temették el is. Attól kezdve, mikor hozzánk került, többé
házunkat el nem hagyta.</p>
<p>Engem gyönge testalkatom miatt későn fogtak tanulásra,
<span class="pagenum"><a name="Page_67" id=
"Page_67">-67-</a></span> Kovács Károly volt az első nevelőm,
segédje pedig Lukics; – ezek tanitottak irni, olvasni, számot
vetni. Utánuk Vallér vett kezei alá. Hazafias érzésekkel tele
szivü, buzgó férfiu, a ki a Rákóczy-indulóhoz magyar verses
szöveget készitett. Ezt: »Isten adj hazánk felett – Tiszta, fénylő,
kék eget!« Istentelen rossz vers, de mi megtanultuk s az induló
zenéjére fülhasitó gyerekhangon untig énekeltük. Első nevelőm,
Kovács Károly, 1853-ban halt meg, a kolera vitte el. – Vallér után
Pásztory jött hozzánk Palicsról. Gyula és Viktor bátyáimat ez
készitette elő a gimnáziumi 5-ik és 6-ik osztályra, a mint akkor az
osztrák tanrend megkivánta. Ez tanitott volna azután engem is.</p>
<p>Hogy e tanitók beszerzésében apámat ki látta el jó tanácscsal,
én bizony nem tudom. Azt hiszem, Bártfay László volt, mig élt,
ebben a tanácsadó. Nagyon kitünő és tisztelt férfiu volt Bártfay.
Életének története, mint emlitettem már, a nemzeti irodalom
történetének is egy részét képezheti. Családunknak ilyen országos
nevü és tekintélyü tisztviselője sohase volt azelőtt.</p>
<p>Azután Pados János kezére kerültem. Ez a Pados nem mindennapi
ember volt.</p>
<p>Ez a forradalom kezdetén Székes-Fehérváron a káptalanban volt
szentszéki jegyző, káplán és pap. De 1848-ban földhöz vágta a
csuhát is, a tollat is s beállt honvédnek. A háboru alatt magasabb
tiszti állásra vergődött s valami különös esetei is lehettek, mert
a helyett, hogy a háboru után az osztrákok besorozták volna, hadi
törvényszék elé állitották, el is itélték, s <span class=
"pagenum"><a name="Page_68" id="Page_68">-68-</a></span> mint
várrabot Josefstadtba vitték. Ott lánczra füzve, vasba verve
töltött el valami három-négy évet, mig végre kiszabadult.</p>
<p>Első dolga volt Fehérvárra menni s a püspöknél jelentkezni s
papi állást kérni. Az akkori püspök Farkas Imre volt, a ki tele
kételylyel és aggodalommal, a rebellist, az elitéltet, az
államfoglyot egyházmegyéjében papi állásba helyezni nem merte.
»Pedig én – ugymond Pados – honvédnek is, papnak is fölesküdtem,
tehát vagy a generálisom, vagy a püspököm köteles nekem kenyeret
adni. A generálisomat már fölakasztották, most hát püspökömhöz
fordulok, ezt már csak föl nem akasztják«.</p>
<p>– Magam se szeretném, – felelt a püspök. – Hanem hát édes fiam,
hogy én neked papi állást nem adok, az bizonyos. De hogy papi
állást mégis kapsz: az is bizonyos.</p>
<p>Kocsira ült a püspök, behajtott apámhoz Csurgóra s apámat
rábeszélte, hogy Padost nevezze ki udvari káplánjának s gyerekei
nevelőjének. Igy került mellém házi nevelőnek és tanárnak Pados
János, a ki a mellett a csurgói kastély kápolnájában a miséket is
végezni szokta. Ő volt különben Tibor és Pista öcséim mellett is a
nevelő mindaddig, mig az érettségi vizsgát mind a hárman le nem
tettük.</p>
<p>Abban a nagy munkában, hogy belém valami tudományt
beszoritsanak, segédei voltak: Tanács Márton hirlapiró és
beszélyiró, a »Hölgyfutár« czimü lapnak munkatársa, s utána Sal
Ferencz, szintén iró, s végre <span class="pagenum"><a name=
"Page_69" id="Page_69">-69-</a></span> Gerlóczy Gyula. Házi tanárom
és oktatóm volt hát elég.</p>
<p>Ezek mellett bejártam, mint rendes hallgató, itt Pesten a
piarista barátok gimnáziumába is, hol több jeles tanulótársam
akadt. Jelesebb tanáraim: Lengyel, Szepessy, Lutter Nándor voltak,
s bizony nem rajtuk mult, hogy én olyan keveset tanultam és
tudtam.</p>
<p>Napirendünk következő volt: reggel télen-nyáron 4 óra után
mindjárt felkeltünk s fürdés, mosdás, öltözködés után azonnal
tanuláshoz és leczkefelmondáshoz fogtunk. Ez eltartott
két-harmadfél óráig. Pista öcsémmel egy szobánk volt, melynek
ablakai a kőrösi udvarra néztek. Ez a kőrösi udvar Nagy-Kőrös
városának szállója volt s ott feküdt, a hol most a Czukor-utczai
nagy iskolaépület van. Az ablakokon keresztül sokszor leselkedtünk,
kivált vásárok idején a szálló udvara körül s nem egy dévajságnak s
nem egy vaskos szerelmi kalandnak voltunk szem- és fültanui.</p>
<p>Egyik nap ugy, mint a másik nap, reggeli 7 órakor pontosan
átmentünk a piaristákhoz misére s mise végeztével a gimnáziumi
előadásra. Pados kisért bennünket oda is, de haza is.</p>
<p>Este tizedfél órakor ágyban kellett lenni.</p>
<p>Gyerekek, nevelők, tanárok, tanulótársak szabad köztársaságot
képeztünk együtt. Apám hetenként egyszer ebédelt velünk s akkor
egyről-másról kérdezősködött, hol tőlünk, hol nevelőinktől.
Anyánkkal csak iskolaszünet idején találkozhattunk. Ő emigráns
volt, külföldön lakott és csak szünet idején látogathattuk meg.
<span class="pagenum"><a name="Page_70" id=
"Page_70">-70-</a></span></p>
<p>Nagyapám, gróf Zichy Károly, vitt ki hozzá engem 1852-ben. Anyám
akkor Svájczban (Luzernben) lakott. Ott lakott gróf Teleky László
is, kit akkor láttam először s ott ismerkedtem meg vele anyám
házánál.</p>
<p>Azután 1855-ben látogattuk meg öcséimmel együtt anyámat s ezután
minden évben 1860-ig. 1855-ben Genfben lakott anyám. Innen
Velenczébe ment át, mikor 1856-ban meglátogattuk. Épen akkor
voltunk ott, mikor Velencze népe a kibékités végett oda küldött
Miksa főherczegnek hátat forditott. Sajátságos volt ez, én nem is
értettem, anyám magyarázta meg.</p>
<p>Nagy sétatér Velenczében a Szent-Márk tere s a rabszolgák
partja. Séta idején telidestele emberrel. De a mikor Miksa
főherczeg, az uralkodó császár testvérje, Velencze császári
helytartója és kormányzója diszes környezet kiséretében a
Szent-Márk-térre, vagy a rabszolgák partjára, vagy a Lidóra kiment
sétálni: egyszerre minden ember eltakarodott onnan s magára hagyta
a főherczeget, mintha bélpoklos lett volna. Még levegőt se akart
együtt szivni Velencze lakossága az osztrák hóditóval. Én láttam
egy ilyen jelenetet!</p>
<p>Hejh ha ilyen tudott volna lenni valamikor a magyar nép!</p>
<p>Az érettségi vizsgát husz éves koromban, 1861-ben tettem le a
piaristáknál. A pesti egyetemnek rendes hallgatója már nem voltam.
Tanultam ugyan privátim a nemzetgazdaságtant Kautz Gyulánál s a
magyar jogot Gerlóczy Gyulánál, de nem volt annak semmi sikere.
Sikerét legalább se én nem tapasztaltam, se tanáraim. <span class=
"pagenum"><a name="Page_71" id="Page_71">-71-</a></span></p>
<p>Tibor öcsémmel 1862-ben a genfi egyetemre mentünk. Ott lakott
akkor anyám is. Sok hires tanár volt itt akkor, különösen az öreg
Vogt és a hires köztársasági emigráns Barni. Mindkettőt hallgattuk.
Tiborral rendesen bejártunk az egyetemi előadásokra, de azért a
tanulmányokat komolyan nem vettük. Inkább szórakozásszámba ment az
egyetemrejárás. Eszünk ágába se jutott tudósnak készülni.</p>
<p>Pénz dolgában igy álltunk: tizennégy éves koromig soha se kaptam
kezemhez egy krajczárt sem. A mire szükségem volt, azt beszerezték
s nekem költekezésre nem volt szükségem. De magam nem is mentem
sehova, a palota udvaráról magam talán nem is távozhattam volna.
Mindenütt kisérőm volt. A nevelő vagy segédje.</p>
<p>Tizennegyedik évem betöltével pár évig havonként 5 forintom,
azontul 10 forintom volt. De ezt se kaptam kezemhez, ezt is Pados
János kezelte és csak akkor adott, a mikor séta vagy kimenés közben
valamit épen vásárolni akartam. Tizennyolcz éves koromig pénz
fölött szabadon nem rendelkeztem. Igy nevelődtek testvéreim is.</p>
<p>Mikor az érettségit letettem: akkor jutottam végre havonként 200
forint költő pénzhez. No hiszen volt is aztán hegyen-völgyön
lakodalom, későn-korán dinom-dánom. A legelső napon, mikor ily
tenger pénzhez jutottam, már a következő nap reggeli 6 órája vetett
haza. Tivornyáztunk egész éjjel szakadatlan.</p>
<p>Jó kompániára akadtam. Nem maradt el Tibor öcsém sem. Velünk
tartott gyakran Nádasdy Feri és az öreg <span class=
"pagenum"><a name="Page_72" id="Page_72">-72-</a></span> Thaly
Kálmán. No akkor nem volt öreg, most se az, de csak ugy nevezzük.
Kormos Béla, Bartha Guszti, Kuliffay Ede s többen, az ifjuság
hangadói, jó vivók, legénykedő athléták. Kávéház, czigány,
felelősség nélküli udvarlás, holmi politikai tüntetések: im ezekből
állott a korhelykedés.</p>
<p>Az az élet, melyet az iskola, a tanárok és a tankönyvek
társaságában töltöttem, ezzel a jóizü, hazafias korhelykedéssel ért
véget.</p>
<p>Megtanultam magyarul, németül és francziául beszélni, irni és
olvasni. Ezenkivül nem tudtam semmit, alaposan pedig nem tudtam
épen semmit. Világtörténet, hazai történet: köd volt előttem. Latin
nyelvből néhány mondat, görög nyelvből néhány szó volt a
tudományom. Még a magyar költészet termékeiből legtöbbet
ismertem.</p>
<p>Az osztrákot gyülölni, a papot komolyan nem venni, a vallásba el
nem merülni, a keresztet nem nyaldosni, az álnokságot és szinlést
kerülni s mindig, mindenben igazat mondani: ide edződött ki
fiatalkori erkölcsünk.</p>
<p>De jó magyar érzésem, azt hiszem, megmaradt annyira, a mennyire
oly embernél, ki élete nagy részét külföldön tölti,
megmaradhat.</p>
<p>És azt hiszem, emberszerető és demokrata tudtam maradni.</p>
<p>Gyerekkoromban az én apám még földes uraság volt. Főur, zászlós
ur, uradalmak tulajdonosa, jobbágyok és zsöllérek ura, száz
tisztnek és ezer cselédnek urasága, egyházak, templomok és papok
kegyura, alattvalóinak főbirája, a szatmári nemességnek vezére s
több efféle <span class="pagenum"><a name="Page_73" id=
"Page_73">-73-</a></span> jogok, méltóságok, tisztségek és
szabadságok birtokosa.</p>
<p>Valóságos kényur a régi alkotmány értelmében, a kinek a királyon
kivül nem parancsolt senki s a ki a királyon kivül nem is félt
senkitől. Ura volt, mint nekem mondták, életnek és halálnak is.
Minden uradalmában volt uriszéke, minden uriszéknek ő lehetett
elnöke és vezetője. Az uriszék börtönre és halálra is itélhette a
bűnösöket s az apám kegyelmet is adhatott, ha akart, az
elitélteknek. Igy volt-e egészen, én nem tudom biztosan, de azt
tudom, hogy olyan főurnak, mint az apám, a joga vagy legalább a
befolyása határtalan volt.</p>
<p>Azt ugyan nem hallottam, hogy az apám kényuraskodott volna. Azt
se vettem észre, hogy belém akarta volna csepegtetni, hogy én
valami isten kedvező kegyelméből született önkénykedő uracska
volnék. Nevelőim, tanitóim is oly szabad és nemes gondolkozásu
férfiak voltak, hogy ily bolond középkori szellemet meggyökerezni
gondolkodásomban sehogy se engedtek volna.</p>
<p>De azért volt alkalom erre is.</p>
<p>Ha Nagy-Károlyban voltunk, a városi kézmüvesek és parasztok
gyerekeivel sehogy se engedtek együtt játszani, a napot együtt
tölteni.</p>
<p>A kastélybeli huszároknak, hopmesternek, cselédeknek örökké az
volt intésük hozzám, hogy én a rongyos mesteremberkölykekkel és
parasztkölykekkel ne barátkozzam. Furcsa az, hogy az efféle
cselédek, az urasági udvarokban élő s kényelemben, gond nélkül
henyélő <span class="pagenum"><a name="Page_74" id=
"Page_74">-74-</a></span> szolgák mennyire lenézik a maguk fajta
szegényebb néposztályt.</p>
<p>Egyszer valamelyik kegyurasági faluból egy fiatalabb koru pap
vagy barát jött a kastélyba s nekem is kezet csókolt. Lehettem
hat-hét éves.</p>
<p>Elbámultam.</p>
<p>Azt láttam ugyan, hogy apámnak mindenki kezet csókol, a
főtiszttől kezdve a kanczellistáig, de még a nagykárolyi városi
tisztviselőség is, de nekem még főtiszt és papféle ember nem
csókolt kezet. Gyerekészszel megkérdeztem a papot:</p>
<p>– Miért csókolta meg maga a kezemet?</p>
<p>– Mert a mi jó istenünk a kis gróf urat arra rendelte, hogy
nekünk uraságunk legyen.</p>
<p>Elmondtam ezt nevelőmnek, Kovács Károlynak, vagy talán ő maga is
látta ezt a jelenetet. Kovács Károly jól összeszidta azt a papot,
hogy az ily magaviseletével ne rontsa a gyerekeket. Előttem meg
aztán szamárnak, butának nevezte folyton azt a papot s azt mondta,
azért hizelkedett nekem, hogy engem megrontson.</p>
<p>Ez a nevelőm, de utóbb Vallér és Pados még sokkal jobban fejembe
verte, hogy a jobbágyot lenézni nem szabad, az emberek mind
egyenlők, az én születésem s apámnak rengeteg vagyona csupa
véletlen és esetlegesség; hogy ebben nekem semmi érdemem, sőt ezt
valahogy ezentul kell emberszeretettel, jó magaviselettel
megérdemelnem s a sorsnak meghálálnom. Sőt Vallér annyira ment,
legalább én ugy értettem, hogy én nagy terhet vettem vállaimra,
mikor ilyen előkelő nagy <span class="pagenum"><a name="Page_75"
id="Page_75">-75-</a></span> urnak születtem s hogy nekem ezért
egész életemen át bünhődni és vezekelni kell.</p>
<p>No ezt akkor se akartam elhinni, ma se hiszem. Nekem ugyan magas
születésem és nagy vagyonom előnyeiben alig volt részem, de a hogy
magam ismerem, valószinünek tartom, hogy egy kis demokrataság
minden esetre fészket vert volna lelkemben.</p>
<p>Apámnak volt háromszázezer hold földje s azt se tudom, hány
kastélya és palotája. Én apám uradalmainak se számát, se nevét soha
nem tudtam, de nem is kerestem. Engem nagy és fényes multu családom
neve és dicsősége se kápráztatott el soha. Én igen jól éreztem
magam minden rang és minden nagy név nélküli jó emberek között.
Kenyérkereső munkát ugyan se nem tanultam, se meg nem szoktam s
ennyiben demokrataságom csonka volt, de azért én bennem a demokrata
felfogás és érzület mély gyökeret vert. Mikor pedig hosszu távollét
után haza jöttem s a magyar mágnások engem ugyszólván bojkottáltak:
ez se esett rosszul nekem. Azt hiszem s te is jól tudod édes
vajdám, hogy én ujabb koru jó barátaim közt igen jól éreztem
magam.</p>
<p>S ezt gyerek- és ifjukori nevelésemnek s a Francziaországban
töltött hosszu időnek köszönhetem. E nevelés más volt, mint a
mostani mágnásfiuké.</p>
<p>Német norddeutsche, szentszivkisasszony, angol miss, franczia
gouvernante, cseh muzsikus, cseh jáger, osztrák rittmeister, angol
jockey, német és franczia abbé, jezsuita prédikáczió, karlsburgi
iskola: ezek veszik <span class="pagenum"><a name="Page_76" id=
"Page_76">-76-</a></span> körül ma a mágnásfiut és leányt. Hát a
magyarság hol marad? Hát a hazafiérzés buzgalmát hol sajátitják el?
Hát a szabadság lángoló szeretete, hát a munkásembernek igazi
megbecsülése hol marad? Hol az a mágnásfiu most, a ki a püspökkel
és az uralkodóval szemben a nép mellé álljon s készen legyen bitóra
és vérpadra is menni, ha küzdelme bukni talál?</p>
<p>Én mint gyermek, láttam ilyeneket s mint ifju és férfi ott
voltam Garibaldi és Kossuth körül s a mit ők és embereik rám
biztak, azt törekedtem elvégezni. Nem biztak rám sokat, nem is volt
tehetségem sokra, de nem is válogattam a munkában.</p>
<p>Apám 1862-ben kiment a londoni világkiállitást megnézni s engem
is magával vitt. Nem hiszem, hogy csupán az én kedvemért ment volna
ki.</p>
<p>Együtt egy időben s egy hotelben szállva volt ott velünk együtt
báró Wenckheim Béla, gróf Szápáry Antal és Majláth György, a
későbbi országbiró.</p>
<p>Wenckheim Béla, bár jóval idősebb volt, mint én, jó pajtásom
volt, semmi fölényét nem éreztem s minden dologról csak oly komoly
vagy ledér felfogása volt, mint nekem. Vig és jó kedvü volt mindig
s apám is nagyon szerette. Többet pedig semmivel se tudott, mint
én. Csodálkoztam is, mikor Párisban meghallottam, hogy miniszterré
is lett.</p>
<p>Mikor később hazajöttem s találkoztam vele és kérdeztem, miként
mert ő miniszterségre, sőt még miniszterelnökségre is vállalkozni,
azt felelte:</p>
<p>– Bagatell az Gábor, sokkal nehezebb négy csikót <span class=
"pagenum"><a name="Page_77" id="Page_77">-77-</a></span> négyesbe
jól elhajtani, mint a miniszterelnökséget elviselni.</p>
<p>Azt hiszem, miniszterelnök kartársai nem voltak ebben a
véleményben.</p>
<p>Szegény Wenckheim, egész életében magamforma könnyü vérü ember
volt. Olyannak ismertem a hires csákói vadászatokon. Azt hallottam
róla, mikor meghalt, előbb végrendeletet csinált, de csak azért,
hogy örököseinek megparancsolhassa, hogy őt vörös frakkban temessék
el. Ugy tudom, igy is történt. Valamikor nagyon szeretett vörös
frakkban vadászgatni s a kopóvadászatot nagyon kedvelte.<a name=
"FNanchor_7" id="FNanchor_7"></a><a href="#Footnote_7" class=
"fnanchor">7)</a></p>
<p>Gróf Szápáry Antallal is igen jó barátságban álltam. Ez nagy
pecsovics volt s később egyszer a nemzeti kaszinóban nagyon
összeszidtam; ha rákerül a sor, elbeszélem.</p>
<p>Majláth Györgygyel nem tudtam anyira rokonszenvezni. Mindig
bölcs mondásokban beszélt velem s akkor huszonegy éves koromban ezt
még ugy se szerettem, mint ma.</p>
<p>Apám lelkemre kötötte, hogy a kiállitást szorgalmasan látogassam
s kivált a vasgyártás, szövés-fonás, mezőgazdaság és hajózás gépeit
jól megfigyeljem. De bizony nem tettem én ezt. Nem volt hozzá semmi
kedvem. Sohase tudtam én eligazodni se egy lokomobil, se egy
szövőszék gépezetén, hiába magyarázták nekem. Ott meg volt száz
számra, ezer számra. Mindössze is egy peniczilust vettem emlékül
fél fonton.</p>
<p>Mikor értesültünk Tibor öcsém párbajáról, melyet <span class=
"pagenum"><a name="Page_78" id="Page_78">-78-</a></span> Kapczyval
vivott s melyben Kapczy meghalt, azonnal eljöttünk haza.</p>
<p>Apám ugyan jó szemmel nézte, ha nem igen ijedünk meg az
árnyékunktól, de azért még se nagyon kedvelte volna, ha párbajokban
vitézkedünk. Kedve volt ahhoz, hogy mi nagyobb utazást tegyünk s
később szivesen belenyugodott, hogy afrikai vadászatra
vállalkozzunk.</p>
<p>Meglátogatott bennünket 1863-ban Genfben s ekkor rávett, hogy
utazzuk be Spanyolországot. Igaz, hogy mi is szivesen
beleegyeztünk. Némi okunk is volt Genfből távozni, mert Tibor
öcsémnek némi kalandja volt egy férjes szép nővel, mely könnyen
veszélyessé válhatott volna. E miatt czélszerü volt, hogy Genfből
távozzék, én pedig nem akartam őt elhagyni.</p>
<p>Hárman vállalkoztunk az utazásra. Én, aztán Tibor öcsém és
Deuchmann barátunk. E velünk egykoru fiatal emberrel Genfben az
egyetemen ismerkedtünk meg s igen jó barátság fejlődött ki köztünk.
Fia volt egy kölni bankárnak, sokáig voltunk vele együtt s egyszer
itthon Magyarországban is meglátogatott bennünket, a mint ezt
lassanként majd egymás után elbeszélem.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_7" id="Footnote_7"></a> <a href=
"#FNanchor_7"><span class="label">7)</span></a> Magam is láttam egy
érdekes vörös frakkos vadászjelenetet. Ezelőtt több mint harmincz
évvel, gróf Batthyányi István, gróf Nádasdy Ferencz s tán mások is
kopófalkát tartottak Polgárdin és Lepsényben, s minthogy uradalmaik
az én mezőszent-györgyi birtokommal szomszédosak, az én birtokom is
néha megtaposták. <span class="pagenum"><a name="Page_79" id=
"Page_79">-79-</a></span> Kárt is tettek, kivált a kisebb
birtokokban, de a kárt az uradalmi ügyvédek mindig elpörölték s
azért a parasztgazdák nagyon haragudtak a kopóvadászó urakra. Egy
alkalommal egy szentgyörgyi parasztgazda látja ám, hogy jön a
falka, kerget egy nyomorult nyulat s a falka nyomában egy csomó
vörös frakkos ur nyargal. Valamennyien egyenesen az ő szőlejének
tartanak. A szőlőben pedig éppen akkor nagy kárt tehettek. Kezébe
fogott tehát egy hosszu dióverő póznát s magasra tartva, már
messziről integetett a nyulnak, hogy oda ne találjon futni az ő
szőlejébe, mert különben baj lesz. A nyul azonban nem ügyelt rá s
épen neki futott. Utána a kutyák, a peczérek és az uraságok. Hejh a
paraszt se volt rest s a kutyákat el kezdte a póznával lazsnakolni,
a mig csak el nem tisztultak keze ügyéből. A lovasok közt volt
Wenckheim is, akkor belügyminiszter. Oda ugrat a paraszthoz s rá
kiált:</p>
<p>– Héjh te goromba paraszt, hogy mered bántani a kutyákat?</p>
<p>Oda néz a paraszt.</p>
<p>– Nini, a német teremburádat, még neked áll följebb?</p>
<p>Megcsóválja a dióverő póznát s Wenckheim felé suhint. Ha el nem
ugrat előle, leüti a lóról.</p>
<p>– Hogy türheted ezt, – kérdi egyik társa, – belügyminiszter
létedre?</p>
<p>– Hát hiszen németnek nézett, csak nem bántom azért, hogy egy
németet meg akart verni.</p>
<p>Ez 1867-ben történt.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_80" id=
"Page_80">-80-</a></span></p>
<h2>UTAZÁSAINK.</h2>
<p class="summary">(A spanyol határon magyar zsidó. – Gróf
Batthyányi Iván. – Gibraltárból Malagába. – Spanyolországban. –
Átmegyünk Algirba. – Egy nagynénémet fölfedezem az arabok közt. –
Mulatságaink. – Orvul meglőnek. – Bonbonnel barátom és rettentő
vadászesete. – Megmentjük őt a gyilkostól. – Havas tél szorit meg
Afrikában.)</p>
<p>Mikor az utazás végleg el lett határozva, Genfből Párisba
mentünk s ott szereltük fel magunkat. Ajánló levelünk Wodianer
Móricztól volt Madridba Weiszweiler bankárhoz, ki aztán ellátott
bennünket egész Spanyolországba a kellő ajánlatokkal.</p>
<p>De el is láthatott, mert a királyi udvarnál csaknem mindenható
volt. Abban a hirben állott ugyanis, hogy ő Izabella királynőnek
egyik kegyencze, még pedig nagy kegyencze s a királyné legbensőbb
titkainak is részese.</p>
<p>Párisból Bordeauxba, onnan Biarritzba mentünk. Itt találkoztunk
véletlenül gróf Károlyi Alajos unokatestvéremmel.</p>
<p>Spanyolországi utazásunkat részletesen elbeszélni nem akarom.
Nem is volt az nagyon érdekes, mert gyorsan végeztük s különös
ismerkedésre nem volt se időnk, se alkalmunk. <span class=
"pagenum"><a name="Page_81" id="Page_81">-81-</a></span></p>
<p>Hogy miként hatoltunk át a franczia-spanyol határon, ezt mégis
megemlitem.</p>
<p>A finánczok és vámőrök mindenünket apróra át akarták kutatni s
minden podgyászunkat tizszer is össze-vissza turkálták. Én nem
vagyok nagy türelmű ember s utóbb el kezdtem őket szidni francziául
is, németül is, magyarul is, a hogy a nyelvemre jött. Már épen
büntetni és letartóztatni akartak, mikor magyar káromkodásomra egy
véletlenül ott ácsorgó ur figyelni kezdett s kérdezte, hogy kik
vagyunk? Megmondtuk nevünket s arra bemutatta magát: ő Raschowitz
nevü pesti zsidó s most Spanyolországban tartózkodik.</p>
<p>Ezután egy-két szót intézett a vámtisztekhez s arra azok félben
hagytak minden fürkészést s nagy udvariassággal kértek
bocsánatot.</p>
<p>Néztem ezt a pesti zsidót. Ördöge van ennek? Nem volt az neki,
hanem Narvaez generálisnak volt kedvencze s attól volt levele. E
félelmes névre megjuhászodtak a finánczok.</p>
<p>Két Raschovitz élt egykor Budapesten. Testvérek voltak. Az egyik
terménykereskedő lett s itthon maradt. Vagyonra és tekintélyre tett
szert s mint hallom, valamikor hitközségi elnök is volt.</p>
<p>A másik Raschovitz Párisba költözött s ott harmad-negyedrangu
bankárrá lett. Csinos vagyonra tett szert. Spanyolországnak mindig
kölcsönre volt szüksége s ez a Raschovitz közbenjáró volt a
kölcsönök kötésében. Ez okból járt gyakran Spanyolországban s igy
ismerkedett meg a rettenetes Narvaez generálissal is. <span class=
"pagenum"><a name="Page_82" id="Page_82">-82-</a></span></p>
<p>Jó hasznát vettük ott a vámhatáron.</p>
<p>Ugy hallom, mind a két testvér utóbb tönkrement s családjuk
elszéledt.</p>
<p>Spanyolországi utazásunk nem tanulmányozási utazás volt. Nem
vizsgálgattuk mi se az embereket, se az intézményeket, se az ipart,
se a földmivelést. Alkotmány, törvénykezés, közigazgatás s egyéb
efféle eszünkbe se jutott. Csak jöttünk, mentünk egyik városból a
másikba. Az utczákat, a város fekvését, a hiresebb palotákat és
templomokat megnéztük; a vendéglők kényelmét vagy kényelmetlenségét
végig élveztük; mulattunk, ha lehetett, minden kicsapongás nélkül;
– ha ismerősre akadtunk, azzal elbeszélgettünk; – akármit láttunk
vagy néztünk, semmit föl nem jegyeztünk. Nem volt utazásunknak
semmi más czélja, mint utazás által tölteni az időt s az unalmat az
utközben talált dolgok megtekintésével elüzni. Nem használtunk mi
Baedeckert sem, sőt azt se tudom, hogy akkor már volt-e
Baedecker.</p>
<p>Igy barangoltuk be Madridot, Cordovát, Sevillát és Cadixot.
Egészségben, jó kedvben, pénzben nem volt fogyatkozásunk.</p>
<p>Cadixból hajón mentünk át Lissabonba, Portugallia fővárosába,
hol véletlenül ugyanabba a vendéglőbe szálltunk, a hol szegény gróf
Batthyányi is szállva volt.</p>
<p>Nagy örömöt okozott neki, hogy velünk találkozott. Érdeklődött
irántunk s ezer kisebb-nagyobb dolog iránt kérdezősködött. Ő már
akkor hosszabb idő óta volt külföldön, a minthogy élete nagy részét
külföldön töltötte. <span class="pagenum"><a name="Page_83" id=
"Page_83">-83-</a></span> De azt mondotta nekünk, hogy már készül
haza, már megunta a künlétet. Csak azt várja, hogy az egészsége
jobbra forduljon.</p>
<p>– De hogyan jösz haza, hiszen régen elszoktál te már a hazától s
az is tetőled.</p>
<p>– Dehogy szoktam, majd visszaszokom, aztán az igaz, hogy sohase
vágyakoztam azelőtt ugy haza, mint most. Ugy látszik, ha megvénül
és elgyengül az ember, megváltozik a természetünk. Én legalább most
már minden esetre haza megyek, csak azt várom, hogy kissé
megerősödjem.</p>
<p>Az igaz, hogy kiszáradt, elerőtlenedett, elaggott ember szinében
volt. Hiszen öreg ember is volt. Lehetett már hetven-nyolczvan éves
is. De azért többször előhozta, hogy csak haza, csak haza!</p>
<p>De nem lett ebből semmi. Akkor is utban volt Madeira felé. A
tüdővész már nagyon elhatalmasodott rajta, a párisi orvosok azt
mondták, hogy Madeira tengeri levegője még segithet rajta. Maga
mellé vett egy franczia orvost s azzal utazott Madeirába. Igy
találkoztunk vele véletlenül.</p>
<p>Sohase jött haza, de a kontinensre se. Meghalt Madeirán.<a name=
"FNanchor_8" id="FNanchor_8"></a><a href="#Footnote_8" class=
"fnanchor">8)</a></p>
<p>Benéztünk Gibraltárba is az ottani angol állomáson. Nagy
előzékenységgel fogadtak az angolok s mutatták meg erődüket,
majmaikat és rettentő sorhajóikat. Legalább ezer ágyut láttunk az
erődökön és sorhajókon.</p>
<p>Volt oka az előzékenységnek. Gibraltárban volt Codrington, a ki
a walesi herczeg udvarához tartozott, <span class=
"pagenum"><a name="Page_84" id="Page_84">-84-</a></span> a
herczegnek kisérője s voltaképen udvarnagyja volt. Ez valamikor a
bonni egyetemet járta s Bonnban Deuchmann barátunk apjánál, ennek
házában volt szállva s a családdal jó ismeretségbe jutott. Ehhez
volt utitársunknak, Deuchmannak ajánló levele.</p>
<p>Codrington ismeretsége vagy legalább jó tanácsa életünket
mentette meg.</p>
<p>Innen ugyanis hajón akartunk menni Malagába. Valami Louise nevü
franczia hajó indult oda s mi meg is váltottuk e hajóra jegyeinket.
A hajónak éjfélkor vagy hajnalban kellett elindulni.</p>
<p>A bucsuebédet este együtt ettük meg Codringtonnal. Ebéd alatt a
nemes lord lebeszélt hajón való utazási szándékunkról. Azt mondta,
hogy okos ember, ha csupán szórakozni akar, csak ott megy hajón, a
hol ki nem kerülheti s akkor megy postakocsin, a mikor kevés a
pénze. Menjünk mi lóháton.</p>
<p>Elfogadtuk tanácsát, noha hajójegyünk értékét elvesztettük. Még
az este intézkedtünk Codrington segélyével nyerges lovak iránt s
másnap vidáman elindultunk lóháton.</p>
<p>Azonban podgyászunk is volt s málhás lóval vesződni nem
akartunk. Felfogadtunk hát a hotelben egy bérszolgát, átadtuk neki
podgyászunkat s hajójegyeinket, hogy ő hajón menjen Malagába s ott
várjon be bennünket, – ha esetleg előbb Algesirásban nem
találkoznánk. A podgyász közt egy kis eleven kutya is volt, melyet
én ajándékba akartam vinni Lyonba egy barátomnak. <span class=
"pagenum"><a name="Page_85" id="Page_85">-85-</a></span></p>
<p>Iszonyu zivatar, eső, felhőszakadás, árvíz lepett meg bennünket
mindjárt elindulásunk után. Három álló napig mindig áztunk,
mindennap csuronvíz lettünk s lovaink néhol hasig gázolták a vizet.
No hiszen áldottuk mi Codringtont ezért a bolond tanácsért.</p>
<p>Malagába érünk, keressük a bérszolgát, keressük podgyászunkat,
egyiknek sincs se híre, se hamva.</p>
<p>Hanem azt igenis meghallottuk, hogy utközben a Louise hajótörést
szenvedett s emberestül, patkányostul, mindenestül elveszett. Két
holttestet már ki is vetett a tenger, s bár egyik se a mi
bérszolgánk volt, mindamellett őt podgyászunkkal együtt
elveszettnek tartottuk. Ha hajón utazunk, minket is ez a sors ér s
én neked, édes vajdám, most nem mesélgetnék, Tisza Kálmánt nem
hajszolnám és Samu infámis karczosát nem az én asztalomnál inná a
jó Ada.<a name="FNanchor_9" id="FNanchor_9"></a><a href=
"#Footnote_9" class="fnanchor">9)</a></p>
<p>No hiszen áldottuk most Codringtont bölcs tanácsáért.</p>
<p>De még bérszolgánk és podgyászunk is megkerült. A bérszolga
ugyanis a jó borravalóból annyit ivott, hogy elaludt és a hajóról
lekésett s kocsira kapva, a következő napon szerencsésen
megérkezett. Épen uj felszereléssel akartuk már magunkat ellátni,
mikor hozzánk betoppant. Tibor öcsém ugy megszoritotta a kezét,
hogy fölsikoltott s féllábon tánczolt előttünk.</p>
<p>Innen Granadába mentünk. Ennek már emlékeit s minden
nevezetességét jól megnéztük. Deuchmann barátunkban itt különösen
fölébredt a jó német tudnivágyás s hurczolt bennünket mindenhova s
magyarázott és magyaráztatott vég nélkül. <span class=
"pagenum"><a name="Page_86" id="Page_86">-86-</a></span></p>
<p>Megnéztük a czigányokat is. Muzsikájukat, tánczukat, lakásukat,
szép lányaikat. Az igaz, hogy öltözetük a mulatóban szebb és
gazdagabb, mint a mi czigányainké, de lakásuk ép oly piszkos,
öregjeik ép oly rongyosak, mint minálunk. Hanem hegedülni nem
tudnak, csak holmi cziterát, hárfát pöngetnek.</p>
<p>Utba ejtettük Valencziát is s ugy mentünk Marseillebe s onnan a
kis kutyát Lyonba expediálva, mentünk Nizzába.</p>
<p>Itt találtuk édes anyámat, kinél ott volt Pálma hugom. De épen
ott volt Viktor bátyám is, ki e tájban házasodott s nászutjában
nejével együtt meglátogatta édes anyámat. Augusztus végén vagy
szeptember elején volt, a mikor itt családunk tagjai közül vagy
hatan összekerültünk.</p>
<p>Itt határoztuk el véglegesen afrikai utazásunkat. S itt is
szereltük fel magunkat az utazásra.</p>
<p>Vettünk sátrat, vadászati szereket, ágynemüeket, pokróczokat.
Volt egy Ábel nevü régi franczia komornyikom, ezt vittük magunkkal
hárman s több szolgánk egyelőre nem is volt.</p>
<p>Marseilleben szálltunk hajóra. Egy Tiber nevü franczia hajó
vitorlázott el velünk Afrikába, hol mindenek előtt Algirba
siettünk.</p>
<p>Algir kormányzója akkor Mac-Mahon volt, a későbbi köztársasági
elnök. Volt hozzá ajánló levelünk Malaez grófnőtől, ki a florenczi
udvarnál székelő akkori franczia követ neje volt. Anyám ismeretsége
volt ez a grófnő. <span class="pagenum"><a name="Page_87" id=
"Page_87">-87-</a></span></p>
<p>Mac-Mahon nagyon szivélyesen fogadott bennünket, mintha csak
régi ismerősek lettünk volna. Rólunk magyarokról ugyan átkozottul
keveset tudott a már akkor is hires generális, de tudatlansága
szivélyességét nem zavarta. Egyszer például ebédközben jó kedvében
azt kérdezte tőlem, hogy nekem miféle magyar foglalkozásom van?</p>
<p>– Semmi sem. De hogy jut e kérdés Önnek eszébe?</p>
<p>– Bocsánat, de én ugy tudom, hogy a magyar vagy huszár, vagy
muzsikus, vagy czirkuszlovas és állatszeliditő.</p>
<p>Persze Mac-Mahon más magyart alig látott, mint
huszár-egyenruhát. Ilyet visel a huszár s Párisban ilyet visel
minden magyar muzsikus czigány és igen sok czirkuszlovas és
állatszeliditő, a ki különben még hirét se hallotta a magyar
nemzetnek.</p>
<p>Adott Mac-Mahon fölötte kitüntető ajánló leveleket nekünk
Afrika, illetőleg Algir belsejébe, a hová csak menni akartunk, az
összes arab bürókba. Vettük is ezek hasznát nem egy helyütt.</p>
<p>Mielőtt azonban afrikai élményeinket lejegyezném, meg kell
emlitenem egy rokonommal való találkozásunkat.</p>
<p>Volt anyai nagyapámnak, gróf Zichy Károlynak egy nővére, gróf
Zichy Leopoldina, ki báró Kresz Károlynak, később lovassági
tábornoknak volt felesége. Ez a Kresz báró már régen meghalt, még
az 50-es években. Én nem is igen ismertem, csak egyszer találkoztam
vele, mint gyerek, ha jól emlékszem, Bécsben vagy valahol Bécs
környékén. Bajorországi báró volt eredetileg <span class=
"pagenum"><a name="Page_88" id="Page_88">-88-</a></span>
Kressensteini előnévvel, de a neve után mindig odatette egyéb német
nemességi czimeit is. »Herr auf Kraftshof und Röttenbach bei
St.-Wolfgang.« Magyarul: »Kresszensteini báró, Kraftshófnak és a
szent Farkas mellett való Röttenbachnak ura.« Pedig bizony nem volt
ő semminek se ura, még a feleségének se. Elmult már negyven éves,
mikor nagyapai nagynénémet elvette. Ez meg akkor még 22–23 éves
televérü Zichy-lány volt, s férje egyebet se hozott a házhoz, mint
katonai csillogó egyenruháját. Különben a franczia háborukban
vitézül verekedett s utóbb egy ulánus ezredet is kapott Ferencz
császártól. Házasságuk első évében mégis született egy lányuk, a
kit Leontine névre kereszteltek, s ki később gróf
Khevenhüller-Metsch Otmár felesége lett. Ő vele többször
találkozhattam volna, találkoztam is, de a köztünk levő
atyafiságról soha nem emlékeztünk meg.</p>
<p>Mi mágnások ugy vagyunk az atyafisággal, mint a zsidók. A
szegény atyafit, ha már másod vagy harmad ízbeni a rokonság, sehogy
se akarjuk vérrokonnak elfogadni. Mint a kinek sok pénz van
zsebjében, nem szivesen ül le kártyázni oly emberrel, a kiről
tudja, hogy semmi pénze sincs. A legjobb esetben is mit nyerhessen
tőle?</p>
<p>Erre a kresszensteini bajor bárócska sógorra is csak azért
emlékezem ily elevenen, mert ha valami kis vagyonu mágnásról volt
köztünk, gyerekek közt szó, nem egyszer kérdeztük dévajkodva
egymástól, vajjon nem kraftshófi és röttenbachi uraság az illető?
<span class="pagenum"><a name="Page_89" id=
"Page_89">-89-</a></span></p>
<p>Ez a Kresz báróné nagynéném 1830-ban sulyosan megbetegedett, s
orvosai tanácsára Montpellierbe, Francziaországba ment üdülni.
Innen, mikor már jobban érezte magát, egy alkalommal áthajózott
látogatás végett Algirba s onnan nem is jött többé vissza soha.
Pedig jó hosszu ideig élt, az 1872-ik év végén halt meg. Anyámnál
láttam a franczia nyelven irt halotti jelentést.</p>
<p>Benső barátságba keveredett egy hegedüvirtuózzal, vett birtokot
Algirban s birtokán Bonfarikban épitett kastélyt, de tartott házat
Algirban is. A virtuóz utóbb elhalt, vagy elhagyta őt s akkor
arabokkal vette magát körül s tökéletesen megtanulta az arab
nyelvet is.</p>
<p>Az igaz, hogy magyarul beszélni vagy sohasem tudott, vagy
teljesen elfelejtett.</p>
<p>Meglátogattam. Ekkor már igen öreg volt, hiszen még a mult
században született. Elkérdezte tőlem az egész gróf
Zichy-atyafiságot, mintha én azt tudtam volna.</p>
<p>Szivesen fogadott, de többé én se láttam. Ugy tudom, ott halt
meg Bonfarikban. Egész regény volt élete. Szép sudár termetü arab
imádói voltak, de csak szegényebb sorsuak. Ha megunta őket vagy ha
azok unták meg őt, vett nekik egy kis házat, kertet, földet s adott
hozzá egy lovat vagy öszvért s ezzel elbocsátotta őket.</p>
<p>Enyelegtem vele imádói miatt. De nagyon meg tudott felelni.</p>
<p>– Ne fecsegj öcsém. Különb legények ezek imádónak, mint ti
vagytok otthon Európában. Ha szeretnek és a mig szeretnek: igazán
szeretnek s más nő után <span class="pagenum"><a name="Page_90" id=
"Page_90">-90-</a></span> nem futkosnak. Ha pedig nem szeretnek:
megmondják nyiltan. Nem is hazudnak, nem is féltékenykednek, nem is
viszálykodnak. És ha szeretnek, nem a grófnét szeretik, hanem az
asszonyt, a valóságos asszonyt.</p>
<p>Volt vele Bonfarikban egy öreg huszár is. Ezt magával vitte még
Francziaországba s azután Áfrikába is. Magyar huszáros, zsinóros
ruhában volt s magyarul szólítottam meg. De ő francziául felelte,
hogy nem tud magyarul.</p>
<p>Jól összeszidtam.</p>
<p>– Micsoda magyar vagy te, hogy nem tudsz magyarul?</p>
<p>– Hát hiszen cseh vagyok én, nem magyar!</p>
<p>– – – No Isten áldjon meg jó öreg néném. Maradj hát te csak
arabusnak. Sohase láttam többé!</p>
<p>Rendszeres uti naplót ne várj tőlem édes vajdám. Mondtam már,
hogy naplót nem vezettünk. Én csak egyszerüen, minden összefüggés
nélkül elbeszélem azt, a mi fontosabb dolog történt velem, vagy a
mire élénkebben emlékezem. Még az időrendről, kalendáriumról,
egymásutánról se állok jót egészen, nem is tartom fontos dolognak.
A mi pedig barangolásunk geografiáját illeti: ezt majd te fogod
üres óráidban – ha lesznek ilyenek – összeállitani.<a name=
"FNanchor_10" id="FNanchor_10"></a><a href="#Footnote_10" class=
"fnanchor">10)</a> Én bizony a térképeket se igen nézegettem, a
városok és hegységek nevének helyesirásáról se vagyok biztos. Mit
tudom én, hogy a francziák szeleburdi s az arabok, mórok, kabylok
torokhangu, suttogó kiejtését jó helyesirással jegyeztem-e föl?</p>
<p>Algirban, a tengerparti városban tudniillik, hetekig
<span class="pagenum"><a name="Page_91" id=
"Page_91">-91-</a></span> mulattunk. Megismerkedtünk s
összebarátkoztunk a helyőrség sok tisztjével, fiatal, könnyü vérü
legényekkel. Elvittek ezek bennünket minden mulatóhelyre,
kávéházakba, táncztermekbe, érzéki látványosságok és szórakozások
helyiségeibe s bemutatták nekünk a könnyü erkölcsü arab, mór és
zsidó női szépségek egész algiri gyüjteményét. E nők különben se
ivásban, se tánczban, se énekben nem oly zajosak, tobzódók és
ugrándozók, mint a hasonló életmódu párisi és budapesti leányok.
Akár természetük, akár tettetés náluk, de a komolyság látszatát
jobban megőrzik. Az igaz, hogy zenejátékuk se klarinéttal és
hegedüvel dolgozik. Még csak nem is zongorával.</p>
<p>Nekem akkor nagyon megtetszett ez a katonaélet.</p>
<p>Mi itthon nem voltunk katonák. Olyan légkörben növekedtünk, mely
gyülölte a katonát, minthogy az a katona akkor osztrák volt. Még
csak gondolnunk se lehetett arra, hogy katonáskodjunk. A katona
valódi feladatáról fogalmam se volt, vagy ha volt, nagyon félszeg.
Azt gondoltam, az az igazi katona, a minőt Algirban láttam.</p>
<p>Karddal, pisztolylyal bánni tudni; diszes egyenruhában
fesziteni, sétálni, udvarolni; a hátas lovat az utczán és
tengerparton végig finczoltatni; naponkint egy-két órai gyakorlatot
megcsinálni; ebédnél enni, inni, élczeskedni és nevetni; éjfélig
vig lányok közt lenni, ha pedig az arabok és a kabylok
békétlenkednek, azokat rettentő hideg vérrel legyilkolni,
összelőni, agyonkaszabolni: ebből áll a katonáskodás. <span class=
"pagenum"><a name="Page_92" id="Page_92">-92-</a></span></p>
<p>Az ördög gondolt arra, hogy a katonának tanulni is kell. A tudós
katonáról ugy beszéltek algiri uj barátaink, mint valami
pápaszemes, tobákos, csoszogó iskolamesterről. Nekem, akkori
eszemmel és tapasztalásommal nagyon tetszett ez a felfogás. De a
társaság is nagyon tetszett. Karddal, pisztolylyal mi is tudtunk
ugy bánni, mint ők, talán még jobban is. Tibor öcsém edzett izmai
nem utolsók voltak, a mi pedig a tudományokban való jártasságot
illeti, mi ugyan semmit se tudtunk, de annyit mégis tudtunk, mint
algiri franczia barátaink.</p>
<p>Elvégre mi utazni és vadászni akartunk, ki kellett tehát
tekinteni a vidékre is. Meg akartuk járni nemcsak az algiri, hanem
a constantinei és esetleg oráni tartományt is s az Atlashegység
néhány ágazatát, a kis Saharát s ha lehet, egy kissé a nagy Saharát
is megismerni. Mindebből kevés történt meg, de mégis csak
megtörtént valami.</p>
<p>Legelőször is elbeszélem meglövetésem történetét.</p>
<p>Milianában s annak környékén időztünk egy alkalommal. S egyszer
Milianától 47 kilométernyire lovagoltunk ki egy jó
vadászterületre.</p>
<p>Én a ló hátáról egy nagy csapat foglyot vettem észre a
harasztban. Leszálltam a lóról, lovamat átadtam egy arab szolgának,
közel mentem a fogoly csapathoz, mely be is várt jó közelre s egy
követ a foglyok közé hajitottam, hogy repüljenek föl s közibük
lőhessek. A foglyok felröppentek, én kapom a puskát s lövésre
vállamhoz szoritom, mielőtt azonban lőhettem <span class=
"pagenum"><a name="Page_93" id="Page_93">-93-</a></span> volna,
jobb karom csak leesett s a puskát balkezemmel alig tudtam
megtartani. Első pillanatra nem tudtam mi történt. A másik
pillanatban fájdalmat éreztem jobb vállamban a hónalj táján, oda
tekintek s látom, a ruhám csupa vér.</p>
<p>Puskagolyó talált a felkaromon a bicepsizom felső széle mellett
s keresztülhatolt karomon.</p>
<p>Honnan jött a golyó, sohase tudtuk kipuhatolni. Igaz, hogy nem
is volt idő a vizsgálódásra. Előttem senkise állt. Nem valószinü,
hogy társaim valamelyike hibázott rám. Valami kósza arab lőhetett
meg.</p>
<p>Sebem nagy volt, a vérzés is nagy volt. Hol lovon, hol kézen
azonnal visszavittek Algirba s Mac-Mahon, mihelyt balesetemről
értesült, azonnal saját orvosát küldte hozzám ápolni és
gyógyitani.</p>
<p>Az orvosi tanácskozás arra az eredményre jutott, hogy ha
életemet meg akarják menteni, karomat okvetlenül le kell vágni, még
pedig tőben. Közölték velem.</p>
<p>De ebbe én semmiképen bele nem egyeztem. Én tőben levágott
karral élni nem akartam. De bántott az aggodalom, hogy
narkotizálnak, elkábitanak s azalatt vágják le karomat. Ezt meg
kellett akadályoznom.</p>
<p>Tibor öcsémet érzékenyen megkértem, hogy ezt semmiképen meg ne
engedje. Megigérte. De én becsületszavát is kértem erre. Egyuttal
becsületszóra fogadást tettem előtte én is, hogy ha karomat
levágják s életben maradok, nyomban agyon lövöm magam. Tibor öcsém
becsületszavát adta s ezzel megnyugodtam.</p>
<p>Csakugyan nem is volt szükség a kaszabolásra. <span class=
"pagenum"><a name="Page_94" id="Page_94">-94-</a></span> Mac-Mahon
orvosa, fiatalságom s a jó természet gyorsan és alaposan segitett s
én három hét alatt rendbe jöttem. Üdülés közben igen gyakran
voltunk Mac-Mahon vendégei s mindig szives házi gazdánk volt.</p>
<p>Betegségem alatt ismerkedtem meg a hires párduczvadászszal,
Bonbonnellel. Sokkal idősebb volt, mint én, de azért benső, igaz
rokonszenv és barátság fejlődött ki köztünk, mely fennállott
haláláig. Arczképével is megajándékozott, ismered te is édes
vajdám. Közöltem veled, hogy mint öreg ember, tavaly halt meg s
kivánatára családja nekem is megküldte a halottjelentést. Szegény
kis Endre fiammal kapcsolatban sok emlék köt ez öreg nemes
barátomhoz s azért elmondok róla egyet és mást.</p>
<p>Volt egy életveszélyes kalandja egykor egy óriási
párduczczal.</p>
<p>A Ben-Assenatt arab törzs vidékén vadászott s egy párduczra,
mely az arabok marháiban sok kárt tett, harminczhárom éjszakán át
ment ki lesre. Végre egy éjszakán a csalétekül kikötött kecskére
csakugyan oda ment a párducz, Bonbonneltől hat méternyire, levágta
a kecskét s kezdte vinni. Nagyon sötét volt az éj, Bonbonnel a
párduczot nem láthatta s jól czélba nem vehette, tehát nem volt
czélszerü rá lőni. Bonbonnelt azonban arra a gondolatra, hogy
harminczhárom éjszakát már hiába virrasztott át s most mégis az
orra elől menekül a párducz, elhagyta hidegvére és okossága és
csupán csak a sötét körvonalaiban látott állattömegre rálőtt.
Eltalálta ugyan a fenevadat, de annak csak az <span class=
"pagenum"><a name="Page_95" id="Page_95">-95-</a></span> első két
lábán levő csülkét törte össze golyója. A párducz nagyot orditva, a
kecskére rogyott.</p>
<p>Pár percznyi néma várakozás után Bonbonnel – megint a
vadász-okosság ellenére – megmozdult s erre a párducz két hátulsó
ép lábán vonszolva magát, rárohant, feldöntötte s minden védekezése
daczára balkezét és arczizmait összemarczangolta, a pofacsontot és
egyik állkapczáját fogaival összetörte, koponyáját is itt-amott
összeharapdálta, mig végre Bonbonnel által meglökve, a meredek
sziklaoldalon nagy orditozás mellett lezuhant.</p>
<p>Bonbonnel kigyógyult iszonyu sebjeiből, de arczán és koponyáján
örökre megmaradtak a nagy csont-, izom- és bőrhegedések s
arczvonásai is lényegesen megváltoztak. Balkarja örökre béna
maradt.</p>
<p>Hosszu betegsége alatt Algirba szállitották, hol dr. Bodichon
kezelte szerencsével. Ez az orvos az én betegségem feletti
tanácskozásban is részt vett később, s Bonbonnel ennek utján tudta
meg az én meglövetésemet s jutottunk el egymás
ismeretségébe.<a name="FNanchor_11" id="FNanchor_11"></a><a href=
"#Footnote_11" class="fnanchor">11)</a></p>
<p>Bonbonnel megszerezte magának a párducz koponyáját.</p>
<p>Hajnal felé ugyanis az arabok fölkeresték őt s elvitték
duárjukba, egy Corso nevü gazdasági telepre, hol a legnagyobb
gonddal s testvéri szeretettel ápolták. Ő még később is, betegsége
sulyos napjaiban is dühbe jött arra a gondolatra, hogy a
párduczczal szemben vigyázatlan volt s azt nem ölhette meg. S
naponként többször kérte és biztatta az arabokat, hogy a párduczot
nyomon kisérjék, minthogy összetört két első lábával messze az nem
mehetett. <span class="pagenum"><a name="Page_96" id=
"Page_96">-96-</a></span></p>
<p>Nem is ment.</p>
<p>Másnap az arabok s néhány franczia jól fölfegyverkezve s nagy,
erős vérebekkel megszaporodva, kimentek a küzdelem szinhelyére. Meg
is találták azt a helyet. Onnan leszálltak a hegyszakadék fenekére
s ott megtalálták a vérnyomokat s Bonbonnel köpönyegének kámzsáját.
Ezt a fenevad akkor szakitotta le, mikor Bonbonnel koponyáját
utoljára befalta és összeharapta. Itt a mélységben sok vére
elfolyt, de a jelek azt is kétségtelenné tették, hogy a párducz
többször megkisérlette a fölmenetelt a meredeken, hogy Bonbonnelt
végkép megölje. De nem volt képes, mert első lábait kapaszkodásra
nem használhatta.</p>
<p>Tovább nyomoztak. A vérnyomok messze be az erdőbe vezettek. Elől
a kutyák. Egyszerre azonban a kutyák elkezdettek vonitani s
felborzolt szőrrel, behuzott farkkal, rémülten futottak vissza. Ők
szagról s talán látásból is felismerték a vad közellétét. A
franczia vadász urak sem voltak bátrabbak, mint a kutyák s töltött
puskáikat átadták az araboknak, hogy ezek menjenek be a sürübe. De
ők is megköszönték e megbizatást s kijelentették, hogy Allah nem
akarja, hogy a fenevadat a mai napon keressék föl. A kutyák
magukviselete is bizonyitja ezt.</p>
<p>Bonbonnel azonban tovább biztatta az arabokat s ezek leskelődtek
is a párducz után. S megtudták, hogy ez egy vad-vizes nagy
szakadékba vánszorgott. Itt a vizben, bozótban nyomát vesztették és
csak tizennégy nap mulva jelentették a kecskeőrző arab gyerekek,
<span class="pagenum"><a name="Page_97" id=
"Page_97">-97-</a></span> hogy ők látták a párduczot holtan s már
rothadó állapotban. Bonbonnel pénzt igért nekik, ha elhozzák fejét.
El is hozták.</p>
<p>Ő a fejet aztán kifőzette s a koponya- és állkapocscsontokat
tisztára kikészitette. Ez később Párisban is mindig ott volt
iróasztalán. Homlokára ráirta e két szót: memento mori. Barátai
előtt a párduczfejet, mint valami sisakot, föltátott szájjal
rátette saját fejére, a fogakat beleigazitotta a saját koponyáján
behegedt sebekbe s igy mutatta meg az életre-halálra való küzdelem
egyik-másik pillanatát.</p>
<p>Nekem is megmutatta többször is.</p>
<p>Egy alkalommal én és Tibor öcsém mentettük meg az én öreg
barátom életét. De ez már nem vadászat közben volt.</p>
<p>Egyik reggel egyáltalán nem volt kedvem kimenni vadászni. Tibor
öcsém Deuchmannal jókor kiment kis vadra s engem is hivtak. Nem
akartam. Fáradtnak éreztem-e magam, valami előérzet bántott-e,
egyáltalán nem volt kedvem, hanem e helyett bevonultam közös
sátorunkba, leheveredtem s nyugodtam és nyujtózkodtam.</p>
<p>Bonbonnel sátora, mert ő is velünk volt, nem messze volt
felütve. Vele volt egy komornyikja, valami Blachair nevü franczia.
Fekete, vad arczu ficzkó, ugy negyven év körüli életkorú.</p>
<p>A mint sátramban heverészek, egyszer csak hangokat hallok:</p>
<p>– Megőrültél fiam? Mit akarsz? Miért akarsz te engem megölni?
Megbolondultál édes fiam, Blachair? <span class="pagenum"><a name=
"Page_98" id="Page_98">-98-</a></span></p>
<p>Fölismertem: ezek Bonbonnel szavai.</p>
<p>De e szavak közben vad, dühös, rikácsoló szavakat is hallottam,
melyeket azonban nem értettem.</p>
<p>Fölkelek, kimegyek, hát csak látom ám, hogy Blachair egy éles,
hegyes késsel az öreg Bonbonnelt akarja megölni. Ennek nem volt
puska keze ügyében, egyébként pedig az erős, vad ficzkóval nem
birhatott.</p>
<p>Első pillanatban én is azt hittem, hogy ez az ember megőrült.
Oda ugrottam hozzá s hátulról elkaptam azt a kezét, melyben a kés
volt. Akkor pedig nekem fordult s velem kezdett viaskodni. Nem
tudom, mi történt volna, ha véletlenül segitség nem érkezik.</p>
<p>Honnan, honnan nem, Tibor öcsém egyszer csak ott termett, mint a
villám. Kicsavarta a kést Blachair kezéből, azt eldobta s azután
megfogta a nyakánál fogva a gazembert s ugy vágta a földhöz, csak
ugy nyekkent. Akkor oda fordult hozzánk:</p>
<p>– Most ne keveredjetek ti a dologba, majd én végzek magam.</p>
<p>Oda állt Blachair elé, boxoló állásba helyezkedett, két kezét
ökölre szoritá:</p>
<p>– No kutya, most gyere hát, én velem próbálkozzál.</p>
<p>De bizony nem próbálkozott ő vele. Föltápászkodott a földről,
szügyébe vágta a fejét, Tibor öcsémnek szeme közé se mert nézni,
elsompolygott, félreállt.</p>
<p>Akkor kérdeztük Bonbonnelt, hogy mi történt hát voltaképen? Hogy
eshetett az meg, hogy az ő hű Blachairje, ki vele annyi vadászati
kirándulásban vett <span class="pagenum"><a name="Page_99" id=
"Page_99">-99-</a></span> részt s mindig hüségesen viselte magát,
most őt meg akarta ölni?</p>
<p>Öreg barátunk védte a szolgát. Maga se érti az esetet.
Bizonyosan megőrült a ficzkó. Valószinüleg a forró nap nagyon
megsütötte a fejét, a vér a fejébe ment s ettől megbolondult.</p>
<p>Minket nem nyugtatott meg ez a megoldás.</p>
<p>Eszünkbe jutott, hogy ez az ember, mikor fecsegő kedvében volt,
sokat beszélt nekünk is, Abel komornyikomnak is utazásairól, de
soha se emlegetett más helyet, mint Toulont, Brestet és Cayennét.
Elkezdtük őt vallatni.</p>
<p>Kisült, hogy nem is franczia, hanem arab.</p>
<p>Kisült, hogy gályarab volt, a bagnóban volt sok éven át és
csakis onnan ismerte Toulont, Brestet és Cayennét.</p>
<p>És kisült, hogy már két gyilkosságot is követett el. Megölt egy
idegent, mint ő mondotta, boszuból és megölte saját sógorát is, egy
arabot, hogy annak lovát, puskáját és burnuszát
megkaparinthassa.</p>
<p>Miként szabadult a gályarabságból: erre már nem igen voltunk
kiváncsiak. Belátta öreg barátunk is, hogy e romlott lelkü és
veszedelmes embert el kell bocsátania. A mi még az napon meg is
történt.</p>
<p>Megmondtuk neki, ha még szemünk elé mer kerülni: lelőjjük, mint
a kutyát. Nem is láttuk többé.</p>
<p>Az a vidék, a hol ez történt, csak kis vadra volt jó
vadászterület. Mi azonban nagyobb vadra is vadászni akartunk.
Vaddisznóra, párduczra, sőt oroszlánra.</p>
<p>Tovább vonultunk. Folytattuk utunkat az Atlász-hegység
<span class="pagenum"><a name="Page_100" id=
"Page_100">-100-</a></span> belső részeibe. Behatoltunk a Laures
nevü hegységekbe.</p>
<p>Itt nagy és több napig tartó hóesés lepett meg bennünket. Az
ördög számitott erre. Nekem mindig azt mondták, az iskolában azt
tanitották is, hogy Áfrikában olyan nagy a hőség, hogy az ember
majd elolvad, itt meg a hó se akart elolvadni.</p>
<p>Nem voltunk mi szibériai utra felkészülve. Bunda épen nem volt
velünk. Se füthető szoba, se kályha. Hanem volt egy-egy pokróczunk,
közönséges nyári vadászruhánk s becsületes szellős sátorunk, mely a
szél és hideg ellen nem sokkal ért többet, mint itthon
Magyarországon a czigánysátor.</p>
<p>Nekünk pedig se a sok nevelő, se a piarista professzorok soha se
tanitották a czigánymesterséget s bőrünk egyáltalán nem akart a
téli förgeteghez hozzá szokni.</p>
<p>Kivált nem az enyém. Iszonyuan fáztunk s ébren is, alva is
folyton dideregtünk. Nappal még csak türhető volt, mert a tűz
mellett tölthettük az időt, de éjjel a sátorban csakugyan nem
tüzelhettünk. Elmenekülni azonban nem akartunk, de nem is lehetett
volna hamarjában – hova.</p>
<p>Végre is én irtóztató csuzt, rheumát kaptam, mely egész testemet
agyon gyötörte. Én csak tudom állni a testi fájdalmat, volt benne
részem elég, de ez a fájdalom kiállhatatlan volt. S legalább
tizennégy napig tartott a sulyosabb része. E tizennégy napon át
vagy a sátorban feküdtem, vagy kitettek a hóra a tűz mellé.</p>
<p>Pedig vadászatunknak szép része volt ez az idő. <span class=
"pagenum"><a name="Page_101" id="Page_101">-101-</a></span> Velünk
volt Chassing is, hires oroszlánvadász e hegységben. E derék
vadásztársunkról, kinek élete és boldogsága borzasztó véget ért,
többet kell közölnöm. Most betegségem kapcsán csak annyit jegyzek
meg, hogy Tibor öcsém ennek társaságában lőtt egy oroszlánt, de e
nevezetes kirándulásban én részt nem vehettem. Ez ok miatt e lövés
részleteit nem is tudom hiven előadni.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_8" id="Footnote_8"></a> <a href=
"#FNanchor_8"><span class="label">8)</span></a> Hogy melyik
Batthyányi volt ez: gróf Károlyi Gábor jegyzeteiben nem találom.
Ugy rémlik előttem, mintha azt mondta volna beszélgetés közben,
hogy gróf Batthyányi Iván volt, az 1806-ban elhalt Lajos herczeg
másodszülött fia s a még akkor élő Fülöp herczeg egyetlen
testvéröcscse. Ez csakugyan 1865-ben halt meg, nem sokára a leirt
találkozás után. Ha csakugyan ő volt: a lissaboni találkozás
alkalmával 78 vagy 79 évesnek kellett lennie.</p>
</div>
<div class="footnote">
<p><a name="Footnote_9" id="Footnote_9"></a> <a href=
"#FNanchor_9"><span class="label">9)</span></a> Gróf Károlyi Gábor,
mikor e följegyzéseket előttem papirra vetette, Czeglédnek volt
országgyülési képviselője. Pártelnöke Bába Molnár Samu, czeglédi
tekintélyes birtokos s volt polgármester és képviselő, minden
őszszel egy hordó sajáttermésü czeglédi bort szokott neki behozni,
mely elég erős és izletes, de mindig zavaros szinü volt. A »jó Ada«
Horváth Ádám kecskeméti képviselő. Ezekre hivatkozik gróf Károlyi
Gábor.</p>
</div>
<div class="footnote">
<p><a name="Footnote_10" id="Footnote_10"></a> <a href=
"#FNanchor_10"><span class="label">10)</span></a> Meg is fogom
kisérteni, de majd csak ez utazási <span class="pagenum"><a name=
"Page_102" id="Page_102">-102-</a></span> jegyzetek gyüjteményes
kiadásánál, a melyhez némi térképet is óhajtottam mellékelni. Az
»Egyetértés« tárcza-közléseinél ezt nem lehetett tennem. A
részletesebb kidolgozáshoz ugy hiszem kérhettem volna gróf Károlyi
Tibor emlékező tehetségének segitségét. Deuchmann ur egyébiránt
csinált is némi jegyzeteket, ugy emlékszem Gábor előadásából. A
térkép e kötet végén.</p>
</div>
<div class="footnote">
<p><a name="Footnote_11" id="Footnote_11"></a> <a href=
"#FNanchor_11"><span class="label">11)</span></a> Gróf Károlyi
Gábornál megvolt Bonbonnel aczélmetszetü arczképe s voltak tőle
levelei is. Arczkép és levelek hová lettek halála után, nem tudom.
E párduczkalandból kedélyes tréfát csináltam én derék barátommal. Ő
ugyanis Bonbonnel ezen kalandját gyakran elbeszélte ismerőseinek.
Nekem is. Én azonban emlékeztem, hogy e párduczkalandot a »Hazai és
Külföldi Vadászrajzok« czimü könyv, melyet 1863-ban Bérczy Károly
irt s Emich Gusztáv adott ki, részletesen közli. Könyvtáramban
megvan e könyv s én a közlést ujra elolvastam s természetesen a
kaland részleteit sokkal bővebben tudtam, mint maga gróf Károlyi
Gábor. Mikor aztán előttem ő ujra el akarta mondani, én
közbeszóltam, hogy én ezt jobban tudom.</p>
<p>– Ha jobban tudod, mondd el.</p>
<p>Elmondtam. Bámult, csodálkozott.</p>
<p>– Honnan tudod, vajda, ezeket?</p>
<p>– Tőled magadtól.</p>
<p>Nem mondtam meg neki, honnan tudom s ő egész életében mindig
emlegette, hogy a mit én tőle tudok, sokkal jobban tudom, mint ő.
Utóbb, ha el akarta <span class="pagenum"><a name="Page_103" id=
"Page_103">-103-</a></span> mesélni s én is jelen voltam a
társaságban, csak felém fordult.</p>
<p>– Te mondd el édes vajdám, te jobban tudod, mint én.</p>
<p>Sokat nevetett e fölött társaságunk.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_104" id=
"Page_104">-104-</a></span></p>
<h2>VADÁSZATOM AFRIKÁBAN.</h2>
<p class="summary">(Miként lőttem oroszlánt? – Chassaing. – Négy
oroszlán jött rám. – Chassaing barátom iszonyu sorsa. – Karthágó
romjai. – Nem gyönyörködöm a multban. – A kutyám
oroszlánkalandja.)</p>
<p>Ez a betegség engem nagyon megviselt. Mikor már lázaim és
fájdalmaim csillapodni kezdettek, én is, de társaim is sürgették,
hogy valamerre mozduljunk ki, hogy födél alá juthassanak s orvos is
legyen rendelkezésemre. Legközelebb volt hozzánk Batna, egyik
jelentékenyebb város a constantini tartományban, oda igyekeztünk.
Engem felkötöttek egy lóra s ugy hurczoltak oda.</p>
<p>Itt felüdültem ugyan annyira, hogy a további vadászatokban és
utazásokban részt vehettem, de ettől az átkozott bajtól egészen
sohase tudtam megmenekülni s időnkint ujra meg ujra visszatért.
Emlékszel édes vajdám, mikor pár év előtt abban a bordaközi
neuralgiában annyit szenvedtem s mikor Bolfras<a name="FNanchor_12"
id="FNanchor_12"></a><a href="#Footnote_12" class=
"fnanchor">12)</a> barátunk annyit vesződött velem, a bordáimmal
is, a lábaimmal is, melyek akkor is tele voltak rheumával. Hát ezt
a rheumát onnan hoztam a Laures<a name="FNanchor_13" id=
"FNanchor_13"></a><a href="#Footnote_13" class="fnanchor">13)</a>
hegységből s épen harmincz esztendeje hurczolom magammal, mint az
adósságaimat. <span class="pagenum"><a name="Page_105" id=
"Page_105">-105-</a></span></p>
<p>Elmondom most oroszlánlövésemet.</p>
<p>A mint én tudom, az európai vadász urak az oroszlánvadászattal,
mint tourista kirándulással mi előttünk alig öt-hat év óta kezdtek
foglalkozni. Gerardnak, a leghiresebb oroszlánvadásznak tudósitásai
keltették föl a kiváncsiságot és a vágyat sok franczia, angol és
orosz s néhány német vadászban. Bonbonnel és Chassaing, s több más
franczia barátunk nem egy vadászkalandot közöltek velünk, sikereset
is, gyászosat is, komikusat is.</p>
<p>Magyar vadász kevés járt ott mi előttünk. Gróf Forgách Károly
négy-öt évvel előbb járt ott, mint mi, de inkább sasokra,
gazellákra, bivalyokra vadászott. Gróf Széchenyi Béla és gróf
Erdődy Gyula épen velünk egy időben vadásztak s velük nagy, de
kellemes meglepetésünkre épen Batnában találkoztunk, mikor engem
lóháton oda vittek. Látogatásuk, társalgásuk, adomáik nekem a
betegnek különösen jól estek.</p>
<p>Az oroszlánvadászatnak nem egy módja van.</p>
<p>Egyik módja az arabok régi szokása.</p>
<p>Az arab sohase keresi föl az oroszlánt azért, hogy oroszlánt
lőjjön. Hanem mikor valamely oroszlán akár magánosan, akár
családjával együtt rászokik egy arab telepre s ott a tevét, juhot,
kecskét, egyéb lábas jószágot tömegesen rabolja és pusztitja:
harmincz-negyven arab puskás összebeszél, lesbe áll az oroszlán jól
ismert utján s ha jön az oroszlán, azt tömeges lövéssel addig lövi,
mig agyon nem lövi. Ha jól nem találják, az oroszlán közibük megy s
egy-két arabot ő is levág vagy csuffá tesz rendesen. <span class=
"pagenum"><a name="Page_106" id="Page_106">-106-</a></span></p>
<p>Ezt a módot mi nem próbáltuk.</p>
<p>A másik módja az, a melyet kezdetben Gerard követett, a ki
magánosan kereste fel éjjeli lesen az orszlánt s lövését mindig
biztosnak tartotta.</p>
<p>Egyik módja az is, a melyet utóbb Gerard is követett, hogy a
vadász vagy a vadászok hajtókkal zavarják föl és keritik az
oroszlánt, kivált ha az nőstény s fiai vele vannak. A hajtás
gyakran kutyákkal és trombitával történik. A kutyát ugyan,
akármennyi, kutyába se veszi az oroszlán s a kutyák nem is mernek
hozzá közel menni, de a trombitahangot ki nem állja a fenevad s az
elől lassu menésben meghátrál s akkor a kutyák tisztes távolban s
ugatva utána mennek, látszólag hajtják.</p>
<p>Mi ehhez se folyamodtunk. Hanem lesből lőttünk. A lesnek is több
módja van. Engem Bonbonnel barátom vezetett. Összesen három
vadászaton voltam jelen, a hol oroszlánra lövés esett. Egyet én
lőttem.</p>
<p>Az araboktól biztosan kitudtuk az oroszlán ottlétét, járását,
éjjeli utját. Éjjeli utja közelében kiválasztottunk egy hatalmas
lantiszk-bokrot s abban készitettük el a leshelyet.</p>
<p>Hogy a lantiszk micsoda fanem vagy facsalád s mi a tudományos
neve, én neked, édes vajdám, meg nem mondhatom. Cserjeszerü növése
van, száz szál nől egy bokorból olyan formán, mint nálunk a mogyoró
vagy orgonafa; minden szála ujjnyi vastag s roppant erős, szivós
fa, mint nálunk a somfa. Ennek a közepébe ugyan beugrani az
oroszlán se képes.</p>
<p>Tehát ennek a közepébe napközben fejszével vágtunk <span class=
"pagenum"><a name="Page_107" id="Page_107">-107-</a></span> egy
bejáró utat s belül annyi helyet, a mennyi egy embernek ülésre
szükséges volt. A csalétkül használt rossz lovat a bokortól tíz
lépésnyire kikötöttük, én estennen beültem a bokor közepére s
ébren, nyugodtan, mozdulatlanul vártam az oroszlánt. Jó puska,
biztos és hatalmas töltéssel a kezemben.</p>
<p>Több éjen át vártam hiában, mig végre egy éjjel megérkezett az
oroszlán. Orditása már messziről hangzott időközönkint.</p>
<p>Csakhogy nem egy jött, hanem négy. A him, a nőstény és két
kölyök, de a kölykek is oly nagyok már, mint a legnagyobb mészáros
kutya.</p>
<p>De mit csináljak én egymagam négy oroszlánnal? Azt nem
mondhatom, hogy nagyon féltem, de azért elhatároztam, ha ők engem
nem bántanak: akkor én sem bántom őket. Különben még éjszaka volt,
a hold gyönyörüen sütött. Menekülésről szó sem lehetett, mert akkor
vagy az oroszlánok ölnek meg, vagy a szégyen. Chassaing barátom
szemeitől és szájától még jobban féltem volna, mint az
oroszlánoktól. Meg kell ugyanis jegyeznem, hogy Chassaing is ott
volt, de velem nem egy bokorban.</p>
<p>Az oroszlánok vigan dudorászva jöttek felém és csak akkor
hallatta a him borzasztó morgását, mikor a lovat észrevette. Rögtön
el is vált családjától s lehajtott fejjel, elnyult testtel, orozva
tett lassu lépésekkel közelgett a ló felé, mely iszonyu
nyugtalansággal és rémülettel el akarta kötelékét szakgatni, hogy
menekülhessen. Nem tudott menekülni. <span class="pagenum"><a name=
"Page_108" id="Page_108">-108-</a></span></p>
<p>Nagy távolságról ugrott az oroszlán neki a lónak, a mely
ágaskodni próbált. A másik szempillantásban a ló már hason feküdt s
az oroszlán irtóztató morgással marczangolta nyakát, szinte
hallottam, a mint a ló csontjai csikorogtak és töredeztek fogai
alatt. Mondhatom, furcsa néhány percz volt ez rám nézve. Ilyen
szinpadi látványban kevés embernek volt része. Majdnem megmeredtem
a bámulattól s alig hiszem, hogyha az oroszlán leugrik a lóról s
gyorsan nekem ront: tudtam volna lőni. Biztosan lőni épen nem.
Bizonyos, hogy az első pillanatokban egészen elfeledtem a másik
három oroszlánt. Azok engem szépen fel is falhattak volna hátul;
szemem és fülem és minden idegem csak arra a halálos küzdelemre
ügyelt mereven.</p>
<p>Hátha még időm lett volna arra gondolni, hogy most egyedül
vagyok a vad afrikai sivatagban, sötét éjszakában, fenevadak
közelében, minden segitség és minden menekülés nélkül!</p>
<p>Végre néhány percznyi vonaglás után a ló nyeritése, hörgése és
vonaglása megszünt, oldalára fordult s lábait messze kinyujtotta s
az oroszlán se morgott tovább oly rémitőn. Nyilván észrevette, hogy
a ló már kimult. El is kezdett belőle nyugodtan falatozni.</p>
<p>Ekkor jöttem én is magamhoz egészen. Idegeim feszültsége ekkor
szünt meg igazán s ekkor lettem megint vadász. Ekkor vettem észre a
másik három oroszlánt.</p>
<p>De lehetetlen is lett volna észre nem vennem. Ezek a betyárok a
ló és az én bokrom közti szük térre <span class="pagenum"><a name=
"Page_109" id="Page_109">-109-</a></span> egészen az orrom elé
telepedtek s ott el is kezdtek játszani. Szerencse, hogy nem volt
velük kártya. Az anya leült s nézte jó kedvvel öregjét, a mint az
tépte a lovat. A két kölyök keresztül ugrált rajta is, egymáson is,
néha anyjuk játszó farkát kapkodták el. Oly közel voltak hozzám,
hogy a szó teljes értelmében éreztem testük melegét. Szentül
hiszem, hogy észrevettem, hogy a kölykek néhányszor rám is néztek
és észre is vettek, de mint könnyelmü ficzkók, nem adtak rám
semmit. A mit ugyan okosan tettek.</p>
<p>Mikor a hím jóllakott, akkor a másik három oroszlán is oda ment
a lóhoz s körülszaglálta. De nem ettek belőle, fölkerekedett az
egész család s eltávozott.</p>
<p>Ekkor én is kijöttem a bokorból és Chassaingnel beszéltem.
Mentegetni kezdtem magam, hogy nem lőttem. Azt hittem, a hires
vadász előtt mentségre van szükségem.</p>
<p>– Jól tette ön, végzetes lehetett volna a lövés. Hanem bravo,
fiatal barátunk, ön tökéletesen megőrizte nyugalmát a négy oroszlán
közelében.</p>
<p>Az igaz. Akkor jutott magamnak is eszembe, mily tökéletes
mozdulatlanságban lehettem, hogy az egy lépésnyire mellettem
üldögélő nőoroszlán észre nem vett, noha az oroszlán hallása
ugyancsak tökéletes. De ma is kételkedem abban, hogy ez számitás és
hősiesség volt nálam. Inkább ösztön, azt hiszem.</p>
<p>– Azonban foglaljuk el ismét helyünket, – ugymond Chassaing, –
mert az oroszlánok még visszajöhetnek.</p>
<p>Nem sok kedvem volt hozzá, de engedelmeskedtem. <span class=
"pagenum"><a name="Page_110" id="Page_110">-110-</a></span> Nekem
elég volt ez éjszakára ez a mulatság, de azért csak bemásztam
eleven sövénysátoromba. És csakugyan a himoroszlán másfél óra mulva
visszajött. Talán csak inni ment valahová, de magányosan jött
vissza.</p>
<p>Chassaing is az én bokromban volt ez alkalommal.</p>
<p>Az oroszlán megállt a lónál s körül nézett. Velem épen szemközt
állott, nem egészen tiz lépésről. Mellének, szivének czéloztam s
lőttem. A következő pillanatban Chassaing is lőtt. Az oroszlán
elesett. Keze-lába alig mozgott egy szempillantásig. Meg volt
halva.</p>
<p>– Én sziven lőttem, – mondtam Chassaingnek.</p>
<p>– Én homlokon, – felelte ő.</p>
<p>Jó darabig várakoztunk még a bokorban ujra töltött s lövésre
fogott fegyverekkel. Az oroszlán végre is fene állat, magához jöhet
egy pillanatra még haldoklása közben is s az a pillanat is elég,
hogy olyan férgeket, mint hozzá képest mi vagyunk, agyon üssön.</p>
<p>Azonban nem mozdult s mi hajnal felé nagy óvatosan kimásztunk s
lovainkhoz és a tanyára mentünk.</p>
<p>Reggel kiküldtük embereinket s az oroszlánt a tanyára hozattuk.
Szép példány volt. Sziven is volt találva, fejen is. A szivlövés
föltétlen halálos volt s azért vita nélkül az én lövésemet találtuk
diadalmasnak. Bőrét kikészittettem s apámnak ajándékoztam. Szivesen
vette.</p>
<p>E bőr még 1887-ben meg volt a palotában, azt hiszem, most is meg
van.</p>
<p>Batnában, mikor már felüdültem, egy szép családi jelenetnek is
tanuja voltam. Ámbár igazán habozok, hogy ez Batnában történt-e?
<span class="pagenum"><a name="Page_111" id=
"Page_111">-111-</a></span></p>
<p>Chassaing ez időben állandóan Batnában lakott. Vele volt szép
ifju neje is. Neje szült, egészséges szép fiut hozott világra s a
keresztelés ünnepélyességgel történt. Öreg barátom Bonbonnel volt a
keresztapa s én is, mint barátilag meghivott és szivesen látott
vendég, ott voltam.</p>
<p>Minő boldog család volt ez s minő vége lett e kedves
családnak!</p>
<p>Az arabok és kabylok engesztelhetlenül gyülölték a francziákat,
mint durva, kegyetlen és kapzsi hóditókat s minden alkalommal
föllázadtak s egy csomó francziát kiraboltak s agyonvertek. Mikor
mi ott voltunk: akkor épen békesség volt s nekünk nem kellett
félni. De az előző évben 1863-ban és 1864-ben is azon a vidéken, a
hol jártunk, lázadás volt. Mi ugyan már nem voltunk akkor Algirban,
de 1865-ben, alig ment onnan haza Napoleon császár a látogatásból,
az arabok megint előtörtek a pusztaságból s egy hires főnökük:
Szi-Hamed Ben-Hamza ugyancsak lazsnakolta a francziákat. Csaknem
minden második, harmadik évben kitört a lázadás. Ily alkalommal a
magányosan élő francziákat mindig halál fenyegette.</p>
<p>Chassaing barátunk nem félt az araboktól. Pedig Bonbonnel
figyelmeztette. De ő annyi oroszlánt és párduczot lőtt, annyi arab
vagyont megmentett a ragadozóktól, hogy szentül számithatott arra,
hogy őt az arabok szeretik és tisztelik, érte rajonganak s őt se
nem bántják, se bántani nem engedik.</p>
<p>Mit ért e bizalom? <span class="pagenum"><a name="Page_112" id=
"Page_112">-112-</a></span></p>
<p>Egy fölkelésnél egy kabyl főnök kezébe került. A főnök egész
családjával együtt – feleségből és kis gyerekből állt a család –
elfogta őt s táborába hurczolta. S most olyan jelenet következett,
a minőt csak ember képes, vad állat nem képes előidézni.</p>
<p>Chassaingt egy fához kötötték. Nejét előtte mezitelenre
vetkőztették s erőszakkal addig becstelenitették, mig meg nem halt.
Kis fiát elevenen megnyuzták szeme láttára. Természetesen az is
meghalt. S mikor mindez megtörtént: akkor kötelékeit feloldozták s
őt a legközelebbi franczia telepre vitték.</p>
<p>Chassaing megőrült. Mint őrültet a marseillei őrültek házában
helyezték el s ott meg is halt. A gondviselés megmentette őt attól,
hogy a hihetetlen jelenetre öntudattal visszaemlékezhessék.</p>
<p>– – Batnából mi még egy utat és vadászkirándulást tettünk
Biskarába.<a name="FNanchor_14" id="FNanchor_14"></a><a href=
"#Footnote_14" class="fnanchor">14)</a> A L’Aures hegység nyugati
kiágazatait még egyszer megjártuk s a biskarai helyőrség némely
tisztjével jól mulattunk. Érdekes város ez a közel fekvő
oázisokkal. Itt már a kis Sahara sivatag van s ezt itt-ott meg is
jártuk, ha már a nagy Saharát meg nem nézhettük. Egyébiránt ez is
csak olyan, mint a nagy, csak kisebb.</p>
<p>Innen Constantinba és azután Bonába mentünk s itt hajóra
szálltunk, hogy Tunisba vitorlázzunk. Tengeri utunkról nincs mit
megjegyeznem.</p>
<p>Tunisban néhány napot töltöttünk el. Itt már ujságokat is
kaptunk Franczia- és Olaszországból. Nem tegnapiakat ugyan, de
mégis csak ujságokat. Az angol <span class="pagenum"><a name=
"Page_113" id="Page_113">-113-</a></span> s kivált a franczia
konzulátusnál könnyen szert tettünk ujabb ismeretségre. Az a néhány
nap igen jól telt el.</p>
<p>Megnéztük Karthágó romjait is. Mi nem sirtunk, mint Marius, e
romok fölött, nekem inkább nevető kedvem támadt. Talán okom is volt
rá.</p>
<p>Nemcsak uj keletü franczia ismerőseink, de Deuchmann barátunk is
fontosnak tartotta, hogy a romokat megszemléljük. Kérdezősködtem,
hol vannak azok a romok. Azt mondták, részint Tunisban, részint egy
nem messze levő faluban, a melynek neve Szidi-Bu-Szaid. No isten
neki, keressük meg hát. Deuchmann valami könyvet szerzett, a
melyben le volnának irva ezek a romok.</p>
<p>Rossz, rongyos düledező viskót ugyan a város hátulsó részeiben
eleget találtunk; zsidó, arab, berber koldust is eleget láttunk a
viskók körül, de se Hannibálnak se Scipionak semmi nyomára nem
akadtunk.</p>
<p>El-kimentünk Szidi-Bu-Szaidba is. Ez már igazán rongyos fészek
volt. Itt már arab vezetők is ajánlkoztak megmutatni a régi
Karthágót. Itt-ott látszott a harasztban olyan régi
faltörmelék-féle, mint egy régi-régi tégla-égetőnek a nyoma, mikor
azt már a fű és csalit benőtte. Ásatásból eredő árok és gödör
azonban sok volt, mert valami angol tudósok csak pár évvel előbb is
sok ásatást végeztek.</p>
<p>Bizony nem állhattam én meg a nevetést, mikor nekünk holmi
hitvány cserepekről azt mondták: ez még Hamilkár idejéből, ez meg
már Hannibal vagy Massinissa idejéből való; – ezt az épületet
Julius <span class="pagenum"><a name="Page_114" id=
"Page_114">-114-</a></span> Caesar emeltette, a másikat Geiserich
vandal király vagy a vak Belizár döntötte romba. Voltaképen pedig
se épület, se rom, se oszloptöredék sehol, csak felturkált
törmelék, tele avarral, skorpióval és futkározó gyíkkal. Egy
gyorsan czikázó nagy szürkevörös gyikot leütöttem pálczámmal,
elszédült egy pillanatra s fölvettem kezembe. De magához jött
gyorsan, kegyetlenül megharapta ujjamat s kiugrott kezemből. Alig
tudtam a vérzést elállitani.</p>
<p>Én elhiszem, hogy tanult és gyakorlott szakemberek még ily
helyeken is becses és tanulságos dolgot tudnak találni, de mi
bizony nem tudtunk. Nem is hoztam én Karthágó romjairól emlékül se
cserepet, se aszu füvet vagy virágot. Hanem a helyett irtam egy pár
sort Bonbonnelnek, kitől, majdnem elfeledtem mondani, azzal a
szivélyes és kölcsönös igérettel váltunk és bucsuztunk el, hogy
Párisban találkozni fogunk s barátságunkat tovább ápoljuk.</p>
<p>Én nem is értem egészen, mi az a multért való rajongás? Mi
különösen ott, a hol a messze multnak plasztikai emlékei, képek,
szobrok, épületromok, edények, fegyverek, ezer éves iratok
nincsenek szemünk előtt? Kairó körül a piramisoknál s Balbek
omladékai közt én is elbámultam, engem is megrohant valami érzés, a
mit a multak iránt való kegyeletnek szoktak nevezni, de én
bizonyosan tudom, hogy ez is más érzés volt. Az óriási épületek és
szobrok művészi összhangja által keltett megnevezhetlen érzés volt
ez, mely meglepi az embert. Olaszországban például nem <span class=
"pagenum"><a name="Page_115" id="Page_115">-115-</a></span> egy
óriási műbecsü épületnél s meglepi itt Budapesten is a lánczhid
oszlopainak szemléleténél.</p>
<p>Karthágó helyét nekem hiába mutogatták, ott nem lepett meg
semmi.</p>
<p>Azt még értem, ha az ember édes vagy bus kegyeletet táplál
szivében azok iránt, a kiket szeret s a kik már rég elmultak.
Szegény kis Endre fiamtól minden kis emlék szivemhez van nőve. Az
apámra, anyámra emlékeztető tárgyakat is szives érzéssel látom.
Ámbár az apámtól nincsen egyebem, mint egy házi sapkám, melyet egy
komornyik lopott el a számomra s adott át, mikor apám örökségéből
kidobtak. De ennek történetét később mondom el, ha ugyan el nem
felejtem, mikor rá kerül a sor.</p>
<p>Gyerek koromban, Szatmár vármegyében papok, bejárók sokszor
emlegették talán hizelgésképen is előttem, hogy a mi családunk
milyen régi, milyen hatalmas, mily vér szerint való rokonságban van
sok európai uralkodó családdal, királyokkal, császárokkal. Valami
különös hatást ez se tett rám.</p>
<p>Igaz-e, nem igaz-e az ősöknek e gazdag és hatalmas sorozata: én
bizony ezt soha nem buvároltam, nem is tudom, de nem is vagyok rá
kiváncsi.</p>
<p>Testvéreim, kivált Pista öcsém, gyakran emlitették, hogy mi
például a Koburg herczegekkel s ezek által a belga, portugalli,
angol sőt Habsburg uralkodó családok némely sarjadékával is
atyafiságban vagyunk.</p>
<p>Egyszer valami nagy vita után kiváncsi lettem erre az
atyafiságra s kisült, hogy az én déd-ükanyám Barkóczy Krisztina, az
én dédős apámnak, a hires kurucz <span class="pagenum"><a name=
"Page_116" id="Page_116">-116-</a></span> generálisnak felesége
Koháry Judit leánya, a ki pedig testvérje volt Koháry Györgynek,
Koburg Fülöp herczeg anyai ősapjának.</p>
<p>Már most miféle atyafiság ez? Ügyvéd legyen a javából, a ki ezt
meg tudja mondani.</p>
<p>A közös ős Koháry Farkas gróf. Ennek én leány ágon második
dédősunokája vagyok, a bolgár fejedelem Koburg Ferdinánd pedig
harmadik dédősunokája. Én tehát a bolgár fejedelemnek második
dédősnagybátyja volnék, ha volnék. Az volnék akkor, ha az ősök és
ükök sorába valahol valami véletlen asszonyi tévedés nem
történt.</p>
<p>De hát nem történt. Nos, hát akkor is min alapszik az
atyafiság?</p>
<p>Papiroson. A melyet se nem érzek, se nem értek, s a melyről a
Koburgok se tudnak semmit. S arra, hogy én harmadik vagy második
dédősnagybátyjuk vagyok, bizonyára ők se büszkébbek, mint én, s
hasznuk és gyönyörüségük nekik sincs több benne, mint nekem.</p>
<p>Mit ér az a vérrokonság, a melyet csak az ügyvédek tudnak nagy
nehezen kikeresni, s a melyről a vérrokonoknak sejtelmük sincs?</p>
<p>Az ily rokonság kegyeletet nem szülhet s a multért való
rajongást meg nem teremtheti. Pedig ebben még az egyéni hiuság
nyerhet némi kielégitést, a mit Karthágó romjaiban ugyan sehogy se
nyerhet.</p>
<p>Szóval: a hideg, rideg tudomány dolga az a rajongás.</p>
<p>Más dolog az, ha nekünk lettek volna puszta váraink, szirtek
tetején mohos és hatalmas omladékok, őseink <span class=
"pagenum"><a name="Page_117" id="Page_117">-117-</a></span> dicső
halálának, honvédő hőstetteinek szinterei. Ha élne még Hunyady,
Zrinyi, Dobó-ivadék: büszke lélekkel, forró kegyelettel nézhetné
Nándor-Fehérvár, Szigetvár és Eger düledező falait s ha egy tört
buzogányt találna a romok között: eltehetné azt családi emlékei
közé.</p>
<p>De az én őseim okos emberek voltak. Nem ott foglaltak birtokot,
a hol a szikla terem, hanem ott, a hol a buza terem. S ha
gyönyörködtek a holdnak méla fényén: nem ott gyönyörködtek, a hol
az a romba dölt ősi várak falnyilásain kandikál át, hanem ott, a
hol kérődző gulyákra, ébren alvó ménesekre s tüsszögő juhnyájakra
hinti szelid fényét.</p>
<p>Talán csak egyetlen félig puszta, félig eleven vár van a mi
családunk birtokában. Ez az ecsedi vár, a Báthoryak egykori hires
fészke, az ecsedi lápok szunyog tanyája. De engem oda gyerek
koromban nem vittek el, magam jószántából pedig el nem mentem. Hol
fejlődött volna tehát ki bennem a multért való rajongás?</p>
<p>Tunisból Szicziliába hajóztunk s Marsalában kötöttünk ki.
Palermoban pár napot töltöttünk s igen jól mulattunk. Messinából az
Ethnára tettünk kirándulást.</p>
<p>Ez az öreg hegy, azt mondták, ritkán szokott háborogni, de épen
akkor nagy kitörése volt. Épen jó okunk volt tehát, hogy megmásszuk
öszvéren is, gyalog is, a hogy lehet. Hogy tüzet okádott volna: azt
mi nem láttuk. Nem láttunk folyó lávát se. Hanem valami belső
morgást csakugyan hallottunk, mint mikor a vasuti vonat valami
vashidon megy át. Azután a föld is mozgott alattunk s én, ha
leültem, csaknem ugy éreztem <span class="pagenum"><a name=
"Page_118" id="Page_118">-118-</a></span> a föld mozgását vagyis
inkább reszketését, mint mikor egyenes, jó uton, robogó hintóban ül
az ember. Tibor öcsém is, de magam is nem egy rossz élczet
röppentettünk föl a magunk mulatságára az ilyen gyenge tűzokádás
ellen. Füstje, az igaz, volt elég, éjjel is, nappal is.</p>
<p>Messinából indultunk egyiptomi utunkra. A hajó neve, mely
átszállitott bennünket, »Moeris« volt. E hajón, mig Alexandriába
ért velünk, fölötte érdekes és mulatságos ismerkedésekbe
bonyolódtunk. Mielőtt azonban ezeket elbeszélném, Medor kutyámnak
egyik kalandját el kell mondanom.</p>
<p>Jó kutya volt, nagyon szerettem. Francziaországból vittem
magammal afrikai utamra. Vizsla volt, de volt talán valamelyes kopó
vér is benne.</p>
<p>Egyik oroszlánnak meglövésekor ő is ott volt. Az oroszlán feküdt
már, fölkelni nem tudott s utolsó végvonaglásaiban volt. Medor oda
ment hozzá szaglászni. A haldokló oroszlán nyitott szeme
észrevette, egyik első lábát megmozditotta s oda ütött vele a kutya
farára. A kutya természetesen összeesett, aztán orditva
elhenteredett onnan, de a farán azért kegyetlen szaggatásokat
okozott az oroszlán tenyere.</p>
<p>Gyógyitottuk aztán Medort és pedig sikerrel. Ugy látszott,
egészen elfelejtette esetét.</p>
<p>A »Moeris« hajó födélzetén, a kapitányi pad feljáró lépcsőjénél
egy ülő oroszlán-szobor volt diszül csaknem életnagyságban
felállitva. A mint belépünk a hajóra, Medor meglátja a szobrot.
Uczczu neki, elsikoltja <span class="pagenum"><a name="Page_119"
id="Page_119">-119-</a></span> magát s behuzott farkkal menekül a
hajó orrára s bujik a málhák, kötelek közé.</p>
<p>Alig tudtuk megnyugtatni, de azért az egész uton gondosan
elkerülte azt a szobrot. Átkozottul hasonlitott szerinte ahhoz a
haldokló oroszlánhoz, mely őt ugy megcsufolta.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_12" id="Footnote_12"></a> <a href=
"#FNanchor_12"><span class="label">12)</span></a> Gróf Károlyi
Gábornak különös kedvtelése volt ahhoz, hogy tréfás neveket adjon
barátainak. Ő nevezte el a parlamentben az ifjabb Andrássy
grófokat, Tiszákat és Pulszkyakat, Bismark és Gladstone fiai után
Herberteknek. Apjának és Gyula bátyjának főtitkárját s az uradalmak
főügyészét Körmendy Imrét Bismarcknak hivta. Házi orvosa dr. Reiner
Ede kitünő fiatal orvos volt, nekem is házi orvosom s minthogy
naponként velem volt s én voltam a »vajda«, tehát dr. Reiner Edét
elnevezte Bolfrasnak, dévaj analogiájaként annak, hogy ő felsége
állandó főhadsegédje: Bolfras tábornok.</p>
</div>
<div class="footnote">
<p><a name="Footnote_13" id="Footnote_13"></a> <a href=
"#FNanchor_13"><span class="label">13)</span></a> Gróf Károlyi
Gábor e hegységet Laures hegységnek nevezi. Én meghagyom e nevet
közléseimben, noha a helyes elnevezés Djebel-Aures. Az arab Oreznek
ejti ki s azt hiszem a Dzsebel szó hegységet jelent, mert van
Dzsebel-Szi-Abiz, Dzsebel-Bu-Fua, Dzsebel-Bucat-Chama stb. A
Djebel-Aures egyike az Atlasz legnagyobb hegységeinek, Batnától
délre és Biskrától keletre az északi szélesség 35-ik s a keleti
hosszuság 6-ik vonalában.</p>
</div>
<div class="footnote">
<p><a name="Footnote_14" id="Footnote_14"></a> <a href=
"#FNanchor_14"><span class="label">14)</span></a> E város Biskra
nevet visel Algir födrajzában.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_120" id=
"Page_120">-120-</a></span></p>
<h2>EGYIPTOMBAN.</h2>
<p class="summary">(Gerard ur, a szent. – A spanyol bankár. –
Elfogy a pénzünk. – Az első lófuttatás a Nilus partján. – A
piramisok. – A szfinksz.)</p>
<p>Mi e hajóval egyelőre Alexandriába akartunk jutni, de e hajó a
szentföldre is ment s Francziaországból hozott utazókat.</p>
<p>Hozott egy nagy csapat zarándokot is. A zarándokok vezetője volt
egyik érdekesebb uj ismeretségünk.</p>
<p>Ez Gerard ur volt. De nem az, a ki az oroszlánokat és egyéb
vadállatokat lövöldözi, hanem a másik, a ki a vakbuzgó embereket és
asszonyokat fogdozza. Amaz a maga életével játszik, ez pedig mások
üdvösségével, no meg erszényével játszik.</p>
<p>Ez a Gerard ur fedezte fel ugyanis azt a jámbor leányt, a kinek
a szűz Mária elevenen megjelent. Az a szűz Mária, a kit a hiszékeny
franczia közönség »Notre Dame de la Salett«-nek nevezett. Ezren meg
ezren hittek az ábrándos lánynak, a kit nevezetes látomása után
Gerard gondozott. Ez a jó ur szép hasznot látott ebből a szent
üzletből.</p>
<p>Most is bucsujárást rendezett a szentföldre s e czélból
<span class="pagenum"><a name="Page_121" id=
"Page_121">-121-</a></span> egy zarándoktársaságot állitott össze.
Ő volt a társaság ügynöke, vezetője, gazdája és a mi fő:
pénztárnoka. Pár száz főből állott a társaság. Férfiak, nők
vegyesen. Voltak köztük fiatal és csinos nők is. Elég mulatságos
társaság lehetett, noha az imádkozáshoz és olvasó-pörgetéshez nagy
kedve volt. Volt köztük pap is egy-kettő. Gerardnak rendszeres
utiterve volt; mindenféle ajánló levéllel is el volt látva a
jeruzsálemi főpapokhoz, zárdafőnökökhöz és kegyes szállóhelyekhez.
Azt mondta, hogy ő a pápának is különös kegyencze, mutatott is
Rómából holmi ákom-bákom irásokat.</p>
<p>Hogy ez a tisztelt ur, ez a Gerard akár kegyes hivő, akár csak
vakbuzgó is lett volna: én el nem tudtam hinni. Ha vagy egyik, vagy
másik: akkor nem csinál üzletet se kegyes hitéből, se
vakbuzgóságából. Üzletet pedig csinált, tehát képmutató volt.</p>
<p>Bucsujáró serege azonban kegyes hivőkből és vakbuzgókból állott.
Ez bizonyos. Nagy áldozattal, sok költséggel, nagy időpazarlással s
tömérdek fáradalommal nem mentek volna Jeruzsálembe, ha nincs
bennük hit.</p>
<p>De mi hát az a vakbuzgóság?</p>
<p>Hogy szűz Mária annak a hajadon leányzónak meg nem jelent, az
már csak olyan bizonyos, mint, a hogy mondani szokták, a szentirás.
Hogy Gerard ur nem is hitte egy pillanatig se szűz Mária
megjelenését: erről ne is beszéljünk.</p>
<p>De utitársai hitték. Ha nem hitték volna: Gerard urat nem
követik, mert akkor neki se hisznek.</p>
<p>Ki magyarázza meg ezt a hitet? <span class="pagenum"><a name=
"Page_122" id="Page_122">-122-</a></span></p>
<p>Ha egy ember látást lát: azt értjük. Különösen értjük, ha fiatal
koru, ideges, beteges, gyönge szűznek van látása. Gyöngesége
akkora, hogy elméje belebetegszik. A beteg elmét naponként látjuk
öregnél, fiatalnál. Értjük tehát az elme betegségét, mert tüneteit
száz alakban látjuk.</p>
<p>De hogy együtt, egy helyen, egy időben sok embernek, egész
tömegnek legyen ugynevezett hitbeli látása: ez a csodálatos. Pedig
van. Száz példa bizonyitja.</p>
<p>Ez az elmék tömeges megbetegedése. Talán ragadós is ez a
betegség, mint a nátha vagy mint a hagymáz.</p>
<p>Ezt fejtsék meg a tudósok.</p>
<p>Mikor Párisban laktam: megismerkedtem a hires Pasteur
professzorral. Már akkor száz meg száz ebet felbonczolt s a
veszettséget tökéletesen ismerte. Lépfene, tyukkolera s egyéb
efféle nyavalya rég nem volt már titok ő előtte.</p>
<p>Egyszer elbeszéltem neki jeruzsálemi utamat s akkor rákerült a
sor arra a betegségre is, melyet vakbuzgóságnak nevezünk. Érdekes,
a hogy nyilatkozott.</p>
<p>– A hivő lélek – ugymond – a hivés állapotában nem beteg lélek.
Semmi jogunk és semmi okunk a kegyes lélek hivő állapotát
betegségnek tekinteni. Sok ezer év óta él a hit különféle népek és
különféle egyházak természete és tanitása szerint, más meg más
tartalommal, de a hitnek természete minden alakban s minden változó
tartalom mellett ugyanaz. S a hit mellett nagy, szép, okos műveket
végeztek sok ezer év óta egyesek is, nemzetek is. De néha a hit a
vakbuzgóság, <span class="pagenum"><a name="Page_123" id=
"Page_123">-123-</a></span> sőt majdnem az őrjöngés alakjában
mutatkozik. Időnként és helyenként ily alakban ragadja meg a
tömegeket s vidékről-vidékre s népről-népre látszik terjedni. A
történet kétségtelenül bizonyitja ezt. Nem egyszer tünődtem e
fölött. Ezt egészséges lelkiállapotnak tekinteni nem lehet. Ez a
gondolkozástól függ, a gondolkozás az agytól, az agy betegségének
pedig elvégre fizikai okai vannak. Én nem tartom lehetetlennek,
hogy egykor, ha tudományunk mélyebb és biztosabb lesz, az ilyen
vakbuzgóság okaira is rájövünk.</p>
<p>Nagy vita lett ebből. Komoly és pajkos vita. Az én
felületességem, mindenki elgondolhatja, engem a kérdés pajkos
felfogására inditott. Kivált a mikor visszaemlékeztem arra a
seregre s annak miveleteire, melyet Gerard ur vezetett
Jeruzsálembe.</p>
<p>Minket is meg akart nyerni társasága számára és az egész uton
rábeszélni törekedett együtt is, egyenként is bennünket, hogy
álljunk a bucsujárók közé. Kényelemmel, üdvösséggel, bűnbocsánattal
és a rablók közt a franczia császár tekintélyének védelmével
biztatott.</p>
<p>– Hiszen mi nem vagyunk francziák, – mondám, – hanem
magyarok.</p>
<p>– Ez nagy baj, – ugymond, – de ő még a magyarok számára is tud
égi malasztot szerezni.</p>
<p>Fölingerelt e bolond beszéd s gunyolódva mondám neki:</p>
<p>– De nekem kutyám is van és káromkodni is szoktam.</p>
<p>– Az nem baj, uram, majd közbenjárok a gyóntató atyánál.
<span class="pagenum"><a name="Page_124" id=
"Page_124">-124-</a></span></p>
<p>Láttam, hogy ennek a jó urnak csak nevünk és pénzünk kell. Nem
álltunk kötélnek.</p>
<p>No hiszen jól jártunk volna mi itthon, ha valamikor kitudódik,
hogy mi szent zarándoklást végeztünk Jeruzsálem környékén.
Mezitláb, szőrkötéllel, olvasóval, böjtölve és imádkozva. Minden
becsületünk oda lett volna itthon a mi társaságunkban, kivált az
akkori felfogás szerint.</p>
<p>Lefülelte azonban egy öreg spanyol barátunkat. A kivel igazán
csak később barátkoztunk meg, noha a »Moeris«-en lettünk
ismerősök.</p>
<p>Ez öreg barátunk spanyol volt. Bankár Barcellónában és sokat
uzsoráskodhatott, hogy vénségére kegyes életre adta magát. Neve
Vidal Guadrez s mint később a szentföldön meggyőződtünk róla,
kedélyes, művelt, jóravaló öreg ur s nem is uzsorás. Ő is a
szentföldre ment buzgólkodni s neki addig-addig beszélt Gerard, mig
csakugyan beállott társaságába. Még nekünk is dicsekedett, milyen
szerencse, hogy Gerarddal találkozott. Mennyivel olcsóbban,
kényelmesebben s az utonálló rablók ellen mennyivel biztosabban s
kellemesebben teszi meg majd a hosszu utat.</p>
<p>No csak várj öreg spanyol bankár! Mi az ő szavára se hajoltunk s
e miatt ugyan okos emberek lettünk mi később az ő szemében.</p>
<p>Alexandriában mi kiszálltunk s a hajótól és szenteskedő
társaságtól elváltunk. Nem is gondoltunk arra, hogy velük valaha az
életben találkozzunk.</p>
<p>Ez egyiptomi nagy kikötővárosban csakhamar átengedtük
<span class="pagenum"><a name="Page_125" id=
"Page_125">-125-</a></span> magunkat a kényelemnek és vidám
szórakozásnak. Gondtalan életünk azonban néhány nap alatt elborult
annál az egyszerü oknál fogva, hogy pénzünk nem érkezett.</p>
<p>Mi még Algirból intézkedtünk pénz iránt s megjelöltük azt az
időt, a mikor Alexandriába érünk. Oda is értünk alig pár napi
késedelemmel, de pénzünk nem ért oda.</p>
<p>Volt ugyan még akkor, mikor kikötöttünk, néhány száz frankunk,
csakhogy egyikünknek se jutott eszébe takarékoskodni addig, mig
pénzünk meg nem érkezik. Elköltöttük mi minden nap a szokott
összeget. Hiszen holnap majd csak megjön a pénz, ha van esze.</p>
<p>De hát a mi pénzünknek nem volt esze. Fölosztottuk aztán magunk
közt a postára járást. Minden reggel, délben, este egyikünk a
postára ment zaklatolódni, de hiába. Táviratoztunk is erre-amarra,
az is hiába volt. A merre táviratoztunk: arra rendesen meg volt
szakitva az összeköttetés.</p>
<p>Végre utolsó ötven frankosunkat váltottuk fel. Ez már komoly
dolog volt.</p>
<p>Deuchmannak volt ugyan hitellevele vagy utalványa, de ez Kairóra
vagy Bairuthra szólt, itt nem adtak rá egy fillért.</p>
<p>Mit volt tenni, nyakunkba vettük a várost, hátha valami
ismerősre akadunk.</p>
<p>Én voltam szerencsés. Volt a piaristáknál egy tanulótársam,
Finale, Fialla vagy Finály nevü. Valami Hugó, Brúnó vagy mi volt a
keresztneve. Budapesti orvosnak <span class="pagenum"><a name=
"Page_126" id="Page_126">-126-</a></span> volt a fia. Később
megnősült, gazdag lányt vett el, a lánynak volt sok milliós
nagybátyja, ez a nagybátyja folyton pénzelte a lányt is, férjét is,
végre a férj Párisban telepedett meg, ott nyitott bankházat s ma is
gazdag, ha még meg nem bukott s ma is él, ha még meg nem halt.
Házasságáról sok mindenféle ostobaságot beszéltek. Nos hát ez a
tanulótársam az 1860-as évtized elején Alexandriába került s egy
előkelő angol bankháznál volt alkalmazva. Ezt valahogy felfedeztem
s közöltem vele fenakadásunkat.</p>
<p>Rögtön ment főnökéhez s ajánlott ennek, hogy ideiglen adjon
hitelt.</p>
<p>A bankár elkérdezte: kik vagyunk, hányan vagyunk, hová valók
vagyunk, mi az utazási czélunk, meddig maradunk Alexandriában, mért
fogyott el pénzünk. Megfeleltem röviden s már-már hajlandó volt
tárczáját kinyitni, mikor azt kérdezte Finálytól:</p>
<p>– Mennyire becsüli Ön a nemes grófok családi vagyonát?</p>
<p>– Negyven-ötven millióra.</p>
<p>Persze bolondságot mondott az én Finály barátom. A mi kitünt
nyomban, mert a bankár azonnal becsapta tárczáját s hidegen
kijelentette, hogy kölcsönt nem adhat, előbb majd Londonon át
tudakozódik utánunk, egy hó mulva keressem föl.</p>
<p>– Akkor csak üljön ön a pénzére, nem egy hónap mulva kell nekem,
hanem ma vagy holnap.</p>
<p>Némi gondolkodás után kérdezte: miféle igazoló papirjaim vannak?
<span class="pagenum"><a name="Page_127" id=
"Page_127">-127-</a></span></p>
<p>Mutattam neki párisi, madridi és algiri barátaink leveleit,
látogatójegyeit s ezek közt Mac-Mahonét is. Nem adott rá
semmit.</p>
<p>De mutattam neki Buchanan látogatójegyét is. Ez az ur az
amerikai szövetséges államok elnökének volt testvére, vele együtt
utaztunk Marseilléből Algirba s bizalmas ismeretség fejlett ki
köztünk. Ennek jegyére megadta magát az angol s adott elegendő
pénzt.</p>
<p>Kérdeztem azután, miért zárkózott el előlünk, mikor Finály
megmondta családi vagyonunk értékét.</p>
<p>– Hjah tisztelt gróf ur, negyven-ötven milliós vagyonu ember nem
szokott pénz dolgában fenakadni. Ez a szám gyanut költött
bennem.</p>
<p>Pár nap mulva visszavittem a kölcsönpénzt, melyről azonban
utólag meg kell még jegyeznem, hogy az angol ezt mégse a mi
szakállunkra, hanem Deuchmann hitellevelére kölcsönözte.</p>
<p>Épen Alexandriában létünk alatt tartotta a Khedive az első
lófuttatást. Kimentünk oda mi is.</p>
<p>Maga a futtatás nem igen érdekelt bennünket; hanem igen is a
közönség.</p>
<p>A Khedive vendége volt az egész közönség. Nagy sátorok voltak
felállitva nagy számban s ezek alatt fagylaltot, czitromlevet,
szorbetet, süteményeket tálaltak a közönség számára ingyen. No
hiszen azt a tolakodást kellett látni, azt a huzalkodást,
kiabálást, a mi itt az oda tóduló éhes tömegnél bekövetkezett.</p>
<p>Kavaszok, olyan rendőrfélék őrizték az asztalokat s vigyáztak a
rendre. Minthogy pedig személyválogatás <span class=
"pagenum"><a name="Page_128" id="Page_128">-128-</a></span> nélkül
ingyenes volt az élvezet: a kavaszok azt gondolták, először nekik
kell jóllakni. Nekifeküdtek tehát a fagylaltnak, ennek az
ismeretlen édességnek s puszta kezükkel két marokra fogva tömték
magukba, mint a disznók.</p>
<p>Azután eresztették csak oda a tömeget.</p>
<p>Hogy az alexandriai alsórendü nép miféle fajzat: azt megmondani
nem lehet. Török, arab, zsidó, berber, olasz, görög, franczia,
máltai egymásba keveredve, olyan furcsa nyelven beszél, a melyet se
franczia, se olasz, se arab meg nem ért. A nyelvük is valami
keverék, az erkölcsük se különb.</p>
<p>Előbb megettek, megittak mindent. Azután burnusz alá, kaftán
alá, salavári zsebbe rakták a tálczákat, tányérokat, csészéket,
poharakat halom számra. Egy máltai különösen annyit rakott zsebre,
hogy azt már a kavaszok is megsokalták s elvitték a biró elé. Elég
kalóz képe volt hozzá, hogy elzárják.</p>
<p>Nem tudom, vannak-e még lófuttatások Alexandriában. Azt se
tudom, ha vannak, a Khedive rendezi-e? Azt azonban szentül hiszem,
hogy a közönség ingyen ellátása régen elmaradt.</p>
<p>A lófuttatás bevégeztével Kairóba mentünk fel a Niluson. Nagyon
kellemes szállónk volt a Hôtel de Nil czimü vendéglőben. Gyönyörü
árnyékos udvara és kertje volt. Kirándulásokat tettünk innen
mindenfelé. Kirándulásaink közt legérdekesebb volt az, a mikor a
nagy piramisokat és az Ápisz-sirokat néztük meg. Mindezen emlékeket
nem beszélem el. Százszor jobban <span class="pagenum"><a name=
"Page_129" id="Page_129">-129-</a></span> le vannak azok irva, mint
én azt el tudnám beszélni. A legnagyobb piramisra mi is felmásztunk
s a mászkálásban igazán elfáradtunk. A minek egyik oka volt a nagy
hőség is.</p>
<p>Hanem, hogy a piramis belsejét miként látogattuk meg, azt mégis
el kell mondanom. Medor kutyám itt okosabbnak látszott, mint mi
vagyunk.</p>
<p>Szamarakon mentünk ki Kairóból a piramisokhoz. Elől a vezetők,
utánuk mi ketten Tibor öcsémmel, utánunk Medor kutyám, leghátul
Deuchmann, a ki e napon különösen kedvetlen, ideges és ingerült
volt. Szemei kidülledtek s ugy nézett, mint a vasvilla. Különben
igen jó fiu volt.</p>
<p>Társaságunkat körülrajozta a baksiskérő arab koldusok serege. Mi
pedig, hogy tréfát csináljunk, minden kéregetőt Deuchmann nyakára
zuditottunk, azt mondván a kéregetőknek, hogy ő a bej, ő az uraság.
Majd lehuzták szegényt a szamaráról. Adott is nekik valamit, de
szidta, kergette is őket minden módon. Magánkivül volt dühében
mikor a piramishoz értünk.</p>
<p>A piramisra fel kell menni egy kissé s ott az oldalán nyilik a
belsejébe vezető akna vagy csatorna. Ez rézsút lefelé meredeken
vezet le a belső barlangba. A csatorna nem oly magas, hogy állni
lehessen benne. Csak ülve csuszhatunk lefelé. Feneke oly sima, oly
sikos, mint a csiszolt márvány a sok csuszkálástól, melyet sok idő
óta az utazók itt gyakorolnak. Sötét is meglehetősen. Itt kellett
nekünk is ülve leszánkáznunk.</p>
<p>Elől ment a vezető arab, utána Tibor öcsém. Azután <span class=
"pagenum"><a name="Page_130" id="Page_130">-130-</a></span> megint
arab s utána én. Mögöttem Medor kutyám s megint egy arab. Legvégül
Deuchmann.</p>
<p>Alig kezdjük meg Tiborral és arabjainkkal a szánkázást:
irtózatos por támadt. Előttünk néhány napig nem járhatott ott senki
s a szél az alatt finom porral befutta a csatornát. Alig tudtunk
lélekzetet venni a szük csatornában s az iszonyu porban. Csak ugy
czikákoltunk.</p>
<p>De mi azért kiálltuk, hiuságunk nem engedte a
visszavonulást.</p>
<p>Medor kutyámat azonban semmi hiuság nem bántotta. Ő bizonyára
azzal is tisztában volt, hogy ő egyiptomi utazásáról emlékiratot
nem készit. Egyáltalán nem látta be, miért kelljen neki e bolond
uton végig menni. A hátulsó részén való szánkázásnak meg semmiképen
se volt barátja. Elég az hozzá, a mint engem eltakart előle a nagy
por, elkiáltotta magát; visszafordult, az arabot és Deuchmannt
hanyatt döntötte s ugy kiugrott a nyiláson, csak ugy pattant.</p>
<p>Deuchmann barátunk egyébként is izgatott volt; most meg azt sem
tudta, mi rémitette meg Medort, azt pedig érezte, hogy ez az ut még
kutyának is rossz ut – kapta magát, ő is visszament arabjával
együtt.</p>
<p>A nagy por és a homály daczára is azonnal észrevettem Deuchmann
szökését, mert kutyám után visszanéztem s a csatorna nyilásának
világánál jól láttam, hogy mögöttem már se Deuchmann, se kutya, se
arab nincs. Kiáltoztam Deuchmann után; hivtam, hogy jöjjön utánunk.
Nem jött. <span class="pagenum"><a name="Page_131" id=
"Page_131">-131-</a></span></p>
<p>Mi szerencsésen leértünk a piramis fenekére, a nagy termekbe s
ezeket összejártuk.</p>
<p>Nem találtunk mi semmi különös megjegyezni valót. Se rajzok, se
képek, se szentirások, se mumiák. Ha volt is valami valaha e
termekben: azt már bizonyára századok előtt ellopták innen. Hanem
látogató-jegyeket találtunk eleget. Meg is néztünk néhányat. Egyet
kivéve, mind angol nevet mutatott. Az az egy volt német.
Kétségtelenül német is sok járt már itt, de a piramislátogatók
tulnyomó része mégis csak angol. A termek fala, a mint én
megitélhettem, ép oly természetü s ép oly alakra kifaragott
kövekből áll, mint az óriási épitmény lépcsőzetes külseje. A nagy
kövek eresztékeinél, a mint egymáson feküsznek, apró nyilások
vannak. E nyilásokban is sok látogató-jegyet találtunk.</p>
<p>Egy látogató-jegy uj házasoké, nászutazóké lehetett. Férfi- és
nőnév együtt s az volt irónnal ráirva: »mi itt a mélységben
vagyunk, de azért mégis a mennyországban vagyunk«. Kék irónnal
idegen irással utána volt irva szintén angolul: »jöjjenek csak önök
ide vissza tiz év mulva«. Bizonyosan valami elkeseredett házasfél
irhatta oda. – Én is visszatettem a látogató-jegyet előbbi
helyére.</p>
<p>Mire valók ezek a látogató-jegyek?</p>
<p>Nem azért teszem ám fel a kérdést, mintha én látogató-jegyet nem
használnék. Akár emberség, akár majomság, akár okos, akár oktalan
dolog a látogató-jegy: én is használom. Követem a többi embert, meg
is szoktam, egyben-másban kényelmes is, tehát csak használom.
<span class="pagenum"><a name="Page_132" id=
"Page_132">-132-</a></span></p>
<p>Hanem itt a piramis üregében mégis eszembe jutott, a mint azt a
sok látogató-jegyet láttam, hogy voltaképen mire való is ez a
papirossal való játék itt a három-négyezer esztendős kőoduban.</p>
<p>Természetesen hiuság.</p>
<p>A hogy a diákgyerek a maga nevét, a hogy a bomlott imádó az
imádott nevét gyémánttal vagy tűzkővel felkarczolja a vasutak
ablaküvegére, a hogy a mesterlegény és a közkatona bevési neve
kezdőbetüit a vár falába, a faköpönyeg oldalába, a sétáló-kert
fapadjaiba: valami efféle ösztön vezeti az utazót, hogy
látogatójegyét beledugja a piramis repedésébe, vagy ott hagyja a
Montblank tetején, vagy bedobja Romeo és Julia sirboltjába, a mely
egyébiránt sohase volt se Romeo, se Julia sirboltja, de azért mégis
tele van látogatójegygyel annyira, hogy minden két-három
esztendőben kocsi számra hordják ki onnan. Még én is bedobtam
egyszer-kétszer a magamét.</p>
<p>Furcsa ez!</p>
<p>Azt hiszi a kedves ifju vagy kedves lányka, vagy az épen nem
kedves öreg Miszter és agg Missz, hogy ezzel már megörökiti nevét
jó csomó időre.</p>
<p>Bolondság.</p>
<p>Van-e nagyobb látogató-jegy, mint ez a hatalmas piramis? Valami
bolond király százezer emberrel csináltatta huszonöt esztendőn
keresztül. Azután ide tette az utba a Nilus partjára, a
futóhomokba, a nagy sivatag sziklák közelébe. De hát ki tudja most
már, hogy hivták azt a bolond királyt? Az ördög se tudja. Talán
<span class="pagenum"><a name="Page_133" id=
"Page_133">-133-</a></span> néhány penészes kedélyü tudós ember
tudja. Én azt se hiszem, hogy az is bizonyos volna, a mit ő tud.
Csak hirdeti, hogy tudja és számit arra, hogy mi jámbor
tanulatlanok elhiszünk neki mindent.</p>
<p>Én akkor csináltattam először látogató-jegyet a mikor az
érettségit letettem. Az előtt is volt ugyan, de azt még apám
irodája csináltatta számomra.</p>
<p>Ugy rémlik előttem, apám először gróf Széchenyi Istvántól
tanulta a látogató-jegy használatát. S mintha hallottam volna, hogy
Széchenyi meg a bécsi kongresszuson csináltatta magának az elsőt.
Annyi bizonyos, hogy Magyarországba a mágnások hozták be s utánuk a
zsidók terjesztették. Ma már minden diák, minden pinczérfiu el van
vele látva.</p>
<p>Ugy emlékszem, hogy a régebbi látogató-jegyeken csak a név van,
semmi más. Mi az illetőnek állása, rangja, foglalkozása,
kenyérkeresete: azt a régiek a látogató-jegyre nem szokták
rányomatni. Régebben igazán csak látogató jegy volt, nem üzleti
jelentkezés.</p>
<p>Én háromszor csináltattam feketeszegélyü látogató-jegyet. Apám,
fiam és nőm halálakor. Ha én behunyom a szemem: én utánam nem
csináltat senki. A mit ugyan okosan tesz, édes vajdám,
mindenki.</p>
<p>Ott a piramis odujában is találtunk feketeszegélyü jegyet.</p>
<p>De találtunk olyat is, melynek a sarka be volt hajtva. A szokás,
a divat ebben sem mondhatott le önmagáról. Pedig hát ki az ördög
törődik itt a nagy faraók vakondok tanyáin azzal, hogy azt a
látogató-jegyet <span class="pagenum"><a name="Page_134" id=
"Page_134">-134-</a></span> tulajdonosa hozta-e személyesen, vagy
hordár által küldte ide vagy valaki ugy lopta el?</p>
<p>Van-e már a látogató-jegyek feliratairól gyüjteményes munka?
Akadt-e német vagy angol, a ki erre időt szentelt volna?</p>
<p>A sirkövek feliratai, a pompéji szerelmi disznóságok, a
börtönfalak karczolatai, még a vasuti félrehelyek szellemességei is
összegyüjtvék már. A látogató-jegyek is megérdemelnének annyi
figyelmet és gondot. Ezeken is van szellemes ostobaság
ezerféle.</p>
<p>A piramis odujában nincs akkora hőség, mint kint a nap alatt.
Legalább akkor, a mikor én ott jártam, nem volt. De azért nem is
hüvös a levegő. Boros pinczének nem lenne jó. Hanem ugy vettem
észre, nagyon száraz, de nem kellemetlen, nem dohos vagy penészes.
Hogy is teremhetne itt penész?</p>
<p>Alig lehettünk fél óráig az üregben. Siettünk kifelé.</p>
<p>Más nyiláson mentünk ki a napvilágra, nem azon, a melyen
jöttünk. A kimeneti nyilás sokkal kényelmesebb járás-kelést
engedett. Medor már ott várt. Mintha tudta volna, hogy ott fogunk
kijönni.</p>
<p>Deuchmann barátunk még mindig dühösködő állapotban volt.
Bizonyosan az irtóztató hőség volt izgatottságának oka. Arcza vörös
és kék. Nyaka duzzadt. Izzadt keservesen. Fején fez volt, mint
nekünk is s az a fez ugy összezsugorodott az izzadtságtól, hogy ugy
állott feje bubján, mint némely szentképen szűz Mária fején a
korona. Kérdeztem, miért boszankodik? Csak Medor kutyámat szidta,
ez ijesztette meg, ezt okolta <span class="pagenum"><a name=
"Page_135" id="Page_135">-135-</a></span> azért, hogy a piramis
belsejébe nem jöhetett. Nem is tudott szegény kutyámmal többé
kibékülni soha.</p>
<p>Tettünk több kirándulást is, melyről irni nem akarok.</p>
<p>A Szfinksz furcsa hatást tett reám. Erről sok képet és rajzot
láttam már szebbnél-szebbet. E rajzok sajátságos komoly benyomást
tesznek az emberre. A festők és rajzolók igazán remekelnek, annyi
hangulatot csinálnak a rajzon s annyi hangulatot keltenek az emberi
képzeletben.</p>
<p>A Szfinksz! Az örök rejtély! A négy-öt ezer év előtti emberek és
történetek tanuja! A ki láthatta volna már Mózest is és Józsefet
is, ha Mózes és József valaha ott jártak volna. Arab vezetőink
mohamedánok voltak, de azért a zsidó szentkönyvekből, az
ó-testamentomból okoskodtak s annak egyiptomi történeteit
mesélgették. Bizonyosan a vakbuzgó angolok kedvéért beszéltek igy s
talán minket is angolnak néztek. De sokat beszéltek a nagy
faraókról is. A mit maga csupán a Szfinksz tudhatott volna: azt
nekünk mind el akarták fecsegni.</p>
<p>Szóval a Szfinksz, ha képeken látjuk, az ábrándozó és vallásos
komoly hangulat érzését kelti bennünk.</p>
<p>Ha pedig természetben látjuk: akkor szürke futó homok-buczkák
közt fekvő, szürke, idomtalan kődarabot látunk, mely se szól, se
beszél, se nem mutat semmit, melyre ráképzeljük, hogy emberfej
alakja van, de se szeme, se orra, se füle, se szája, se álla, se
nyaka.</p>
<p>– Hát ez az a hires Szfinksz?</p>
<p>Az én arabom halkabb és mélyebb torokhangon beszélt, mintha
valami szentségről beszélt volna. <span class="pagenum"><a name=
"Page_136" id="Page_136">-136-</a></span></p>
<p>Aztán én a Szfinkszet mindig nő alakjának hittem, itt meg el
akarták velem hitetni, hogy férfi alakja.</p>
<p>Azt kérdezte arabom, nem akarok-e emlékül egy darabka követ
venni a Szfinksz testéből? Nem szabad ugyan – ugymond – belőle
letörni, de ő azért jó baksisért szerez nekem. Mutatta is kis
kalapácsát, melylyel majd letört volna egy dió nagyságut.</p>
<p>– Nem kell nekem arabus barátom, ingyen se.</p>
<p>No hiszen, ha mi minden hires épületből, a merre jártunk, egy
tarisznya emléket akartunk volna elhozni: hajóval szállithattuk
volna Európába.</p>
<p>Kairóból Alexandriába mentünk vissza s ott felkészültünk a
sziriai és palesztinai utazásra. Ide már több előkészület kellett,
mint Algirba, pedig itt vadászni se akartunk. Itt nem a vadállatok,
hanem a vad fanatikus felekezetek s a rablók válhattak
veszélyesekké ránk nézve.</p>
<p>Alexandriában alkalmas dragománt fogadtunk s vele irásos
szerződésre léptünk.</p>
<p>Negyvenöt napra szabtuk Sziria és Palesztina beutazását s
szerződésünk ennyi időre szólt.</p>
<p>Ellátás, vezetés, személyi és vagyoni biztosság – mindez a
dragomán feladata volt. Ő tartozott gondoskodni menedéklevelekről a
török hatóságok, a felekezeti főemberek s a rablófőnökök ellenében.
Ő volt a tolmács is minden nyelven.</p>
<p>Uti készletünket röviden el kell mondanom. Ugy utaztunk, mint
hajdanában Árpád apánk vagy Batu kán.</p>
<p>Volt három nagy sátorunk. Az éjjeli sátortanyát ugy <span class=
"pagenum"><a name="Page_137" id="Page_137">-137-</a></span>
osztottuk föl, hogy egyikben hált Tibor öcsém és Deuchmann. A
másikban én, Abel komornyikom és Medor kutyám. A harmadik volt a
konyha és a cselédek tanyája a dragománnal együtt.</p>
<p>Igy voltunk mindaddig, mig Tibor öcsém Deuchmannal össze nem
szólalkozott. Akkor Deuchmann jött az én sátoromba, komornyikom
pedig Tibor öcsém sátorába.</p>
<p>Volt egy arab szakácsunk. Ez meglehetősen jól főzött. Az igaz,
hogy nagy választék nem volt az ételekben, de a juhval, kecskével,
szárnyassal ugy el tudott bánni, jobban, mint akármelyik itthoni
szakácsné.</p>
<p>Volt öt lovunk. Négy a magunk számára, egy pedig a dragomán
számára. Volt hat öszvérünk. Ezek vitték a sátrakat, ágynemüeket,
konyhaeszközöket s az enni-inni valókat, valamint
ruhanemüinket.</p>
<p>Fegyverünk, lőporunk, késünk volt elég mind a magunk, mind a
személyzet számára.</p>
<p>Nem emlékszem egész biztosan, mibe került ez az utunk, de ugy
rémlik előttem, mintha naponként száz forintot nem költöttünk volna
egészen el. A szent földön persze nem mulattunk olyan vidáman, mint
Gibraltárban vagy Algirban és Alexandriában.</p>
<hr class="chap" />
<div class="chapter"></div>
<p><span class="pagenum"><a name="Page_138" id=
"Page_138">-138-</a></span></p>
<h2>A SZENT FÖLDÖN.</h2>
<p class="summary">(A szent sir templomában. – Salamon templomának
fala. – A holt tenger. – Diab sejk rabló beduin főnök. – Megesszük
a lopott kecskét. – A szegény spanyol bankár. – Az Ana Szultána
szent forrásnál. – Názárethi vacsoránk. – A sáska. – A sapheti
csata. – Balbek romjai. – Sztambulban.)</p>
<p>Alexandriából Jaffába hajóztunk, itt kikötöttünk s innen lóháton
karavánszerüleg mentünk Jeruzsálembe. Infámis, köves, rideg, kopár
vidék. Olyan mint a Karszt Laibachtól Nabresináig.</p>
<p>Jeruzsálemben a Jósafát-völgyi oldalon ütöttük föl sátorunkat s
innen jártunk be a szent városba s jártuk össze annak minden
zege-zugát. Ugy megtanultam az uj testámentomot ezalatt a néhány
nap alatt, hogy talán még maig se tudtam egészen elfelejteni.</p>
<p>Hanem azért a szent sir temploma sehogy se tett rám jó
hatást.</p>
<p>Kétszer vagy háromszor voltam a szent sir templomában, de olyan
dolgokat láttam én ott édes vajdám, a melyek nem hogy áhitatos
érzést nem keltettek bennem, hanem még azt is elrontották, a mi
talán önkénytelenül is támadhatott pusztán arra a gondolatra, hogy
ott járunk, a hol Krisztus járt ez előtt 1865 esztendővel.
<span class="pagenum"><a name="Page_139" id=
"Page_139">-139-</a></span> Nem tudom, ugy van-e máskor is, de
mikor én ott voltam, akkor nagyon is piaczi dolgok történtek
ott.</p>
<p>A templom belsejében semmi különös épitészeti vagy művészi
összhangot nem találtam. Már én illetékes műbiráló ugyan nem
vagyok, de ugy öregéből mégis tudom, hogy mi különbség van a román,
a bizanczi és a góth formák közt, – ebben a templomban pedig
össze-vissza van hányva és zsufolva minden korszaknak és minden
felekezetnek minden művészeti iskolája. Azt hiszem, azért, mert e
templomhoz tulajdonjogot tart minden keresztyén felekezet. Római
katholikus, görögkeleti, mindenféle protestáns, örmény s több
efféle. Valamennyinek van vagy egy oltára, vagy egy kápolnája, vagy
egy képe vagy zászlója.</p>
<p>No, de ez csak hagyján! Hanem valamennyinek ott van egy csomó
püspöke, zárdafőnöke, gyóntatója, egyházfia s száz meg száz
zarándoka. Ezek közt pedig, a kik mind buzgó áhitattal térdelnek,
imádkoznak, sirnak, sóhajtanak és kiabálnak, ott vannak a
magamforma turisták is, ott vannak a vezetők, magyarázók,
dragománok, olvasó- és szentkép-árusok.</p>
<p>És ott vannak a török kavaszok.</p>
<p>Ezekre pedig nagy szükség van. Mert ezek tartják fenn a rendet.
Ezek nélkül egymás vérét ontaná ott a Jézus sirja fölött a sok
gyülölködő keresztyén.</p>
<p>Ugy láttam, nem a kegyes zarándokok gyülölködnek, hanem
vezetőik. A barátok és remeték, a papok és egyéb egyházi emberek.
Annyiféle papról és barátról <span class="pagenum"><a name=
"Page_140" id="Page_140">-140-</a></span> fogalmam se volt. Van, a
kinek torzonborz szakálla és bajusza és hosszu haja. Van kopasz
képü. Van, a kinek se haja, se bajusza, csak hosszu szakálla. Hát a
csuha és a kámzsa hány szinü és hány szabásu. Még az olvasó is az
oldalukon. Egyiké kicsiny, másiké nagy. Egyik fehér, másik fekete,
a harmadik barna. Hát még a lábbelik! Mezitelen láb, fapapucs,
szijjas talp, szijjas bocskor, széles saru össze-vissza. S
valamennyi morog, kiabál, imádkozik, hányja a keresztet és tolja,
taszigálja egymást. Mindegyik előbb akar ott lenni a hagyományos
helyen, mint a másik. A maguk oltárát és annak környékét őrzik
keményen a tolakodóktól.</p>
<p>A török kavasz katonai egyenruhában ott áll mindenütt. Oldalán
fegyver, kezében egy hatalmas fütykös. Ki merev, ki álmos szemmel
nézi a tolongó és zajongó tömeget.</p>
<p>Egyszerre szemem láttára összevesz s dulakodásba kezd egymással
két barátforma ember. Egyik a fülébe, másik a szakállába
kapaszkodik ellenfelének s ránczigálják egymást a Jézus nevében. A
kavasz oda néz, szó nélkül fölemeli fütykösét s végig veri mind a
kettőt, csak ugy csattog, Mohammed nevében. S mikor a két viaskodó
elereszti egymás fülét és szakállát, a kavasz megint helyére áll
mereven s néz tovább álmos szemmel. Egy szót nem szólna a
világért.</p>
<p>Hihetetlen a lenézés és megvetés érzetének az a mértéke,
melylyel Mohammed hive nézegeti itt a szent helyen Jézus hiveit. El
nem képes se gondolni, se <span class="pagenum"><a name="Page_141"
id="Page_141">-141-</a></span> hinni, hogy a puszta buzgóság okozná
azt a nagy türelmetlenséget és gyülölködést.</p>
<p>A töröknél nem ugy van. Megnéztük Omár mecsetjét. Nagyszerü
épület. Be ugyan nem mentünk, mert nem mehettünk, de itt a hivők
csendben, némán buzgólkodnak, egymás iránt türelemmel vannak s
békén várja mindegyik, mikor kerül rá a szertartás sora.</p>
<p>Talán legérdekesebb mégis Salamon templomának fala pénteken
délután. Itt meg a vakbuzgó zsidók siratják Jeruzsálem
elpusztulását.</p>
<p>Furcsa ez.</p>
<p>Mikor először hallottam az imádkozást s ima közben a fájdalmas
felkiáltásokat, a sirást, a jajgatást s az orditozást; mikor
először láttam, mint tépik azok a rongyos zsidók ruháikat s
némelyik mint ugrik a szent falnak, mint a kos vagy kecskebak,
fejjel, hogy fejét összezuzza: nevető idegeim vettek rajtam erőt s
fél- vagy egész bolondok szinjátékát láttam az egészben.</p>
<p>De ez nem sokáig tartott. Láttam az igaz fájdalom omló könyeit.
Dragománunk arab és mohamedán volt, a ki nagyon lenézte a koldus
zsidót s tévelygőnek tartotta a hivő zsidót, de őt is nagyon
meghatotta e jelenet. Kérdeztem tőle, mit csinálnak ezek a zsidók
és miért sirnak?</p>
<p>– Az ő istenük háza volt itt, – ugymond, – s az ő apáik voltak
itt az urak hajdanán. Lehet őket sajnálni.</p>
<p>Igaza volt. S én is, minél tovább néztem őket, annál inkább
kezdtem érezni azt a fájdalmat, melyhez e szegény zsidóknak joguk
volt. <span class="pagenum"><a name="Page_142" id=
"Page_142">-142-</a></span></p>
<p>A szállókat, zárdákat, kórházakat, laktanyákat nem igen
nézegettük. De a Gecsemane kertet korhadt fáival s a Golgotha
hegyét megnéztük.</p>
<p>Kirándultunk Jeruzsálemből Bethlehembe, a Jordán vizéhez és a
holt tengerhez.</p>
<p>Első utunk a holt tengerhez volt. Borzasztó a vidék kopársága,
melynek sziklás göröngyein át az ember oda ér. De a holt tenger
környéke se más.</p>
<p>Megfürödtünk vizében. A viz ugy tele van sóval és naftával,
fajsulya oly nagy, hogy az ember nem tud benne elmerülni. De még a
kutya sem. Medor kutyám kitünő apportozó volt. Bedobtam egy követ a
part mellett a vizbe s felszólitottam hozza ki. Nagy készséggel
törekedett a viz alá bukni s a követ megfogni: nem volt képes.
Hiába kapálódzott, hiába kisértette meg háromszor is, nem
boldogult. Utóbb abban hagyta s nézett rám kérdőleg. Szemrehányást
tettem neki: micsoda dolog ez? Nem türte sokáig, négyfelé vetette
négy lábát s megugatta a tengert. Egyebet nem tehetett, minthogy
ekként összeszidta s arra háritotta a felelősséget. Be kellett
látnom, hogy igaza van, mentsége tökéletes.</p>
<p>Fürdő után felöltözve lóra ültünk s a Jordánhoz indultunk. Nagy
meleg volt s a forróságban a sósfürdőtől ugy égett a bőrünk, hogy
majd lefordultunk a ló hátáról. Végre két órai keserves lovaglás és
vakaródzás után a Jordán folyóhoz értünk.</p>
<p>Iszapos, sárgás, piszkos vizü folyócska ez. Legalább akkor ilyen
volt. Rögtön leszálltunk lovainkról, levetkőztünk <span class=
"pagenum"><a name="Page_143" id="Page_143">-143-</a></span> s bele
a vizbe. Különösen jól esett ez édes vizben való fürdés. A sok sót
leáztatta bőrünkről s aztán kitünően éreztük magunkat azonnal. A
parttól jó távolra, majd fél óra járásnyira sátort ütöttünk s
szakácsunk főzni kezdett. Mig ebédünk elkészült, addig mi sátoraink
árnyékában lefeküdtünk s pihentünk. Az ebéd igen, de igen jól
izlett.</p>
<p>Alig hogy elvégeztük, jól el se végeztük az ebédet: nagy
messzeségben nagy porfelleget veszünk észre. A porfelleg mind
közelebb-közelebb jött hozzánk s lassankint morajt is hallottunk,
melyet a sziklán a sok ló lábának kopogása okoz. Kérdeztük a
dragománt, mi lehet ez?</p>
<p>A dragomán perczről-perczre nagyobb rémülettel nézte a közelgő
porfelleget. Végre kimondá, hogy rabló beduin csapat közelg felénk,
mely elvégezte már valahol rabló kirándulását s most zsákmánynyal
terhelten siet vissza a Jordánon át annak keleti partjára a
pusztába.</p>
<p>Minket nem lepett meg annyira a rémület, mint a dragománt.
Hiszen nekünk szerződésünk volt a dragománnal, ennek pedig
menedéklevele a beduin rablók támadása ellen. Igaz, hogy ha a
beduinok nem tisztelik szerződésünket s nekünk levágják fejünket,
nem igen tudtunk volna s nem is ért volna sokat panaszra menni, de
hát ilyen baleset nem jutott eszünkbe. Noha jól láttunk annyit,
hogy a beduin sereggel megküzdenünk annak nagy száma miatt
lehetetlen lett volna.</p>
<p>A dragomán is bizhatott váltságlevelében, melyet a <span class=
"pagenum"><a name="Page_144" id="Page_144">-144-</a></span> rablók
jaffai és jeruzsálemi irodájával kötött, de hát ő tudta már
hallomásból is, tapasztalásból is, hogy nem minden beduin főnök s
nem mindig szokta megtartani a kötést. Kivált ha a rabló kaland
rosszul ütött ki és zsákmány nem akadt: akkor a váltságlevelet
gyakran figyelmen kivül szokták hagyni.</p>
<p>Végre mikor már a beduinok csak ugy egy-két kilométer távolságra
voltak: némileg megnyugodva jelentette a dragomán:</p>
<p>– Diab sejk jön embereivel.</p>
<p>Honnan tudja? E kérdésre nem felelt. Mi ugyan e távolból
semmiféle embert föl nem tudtunk ismerni.</p>
<p>A rablócsapat és főnöke is észrevette kis sátortáborunkat s
legelésző állatainkat s egyenesen odajött hozzánk.</p>
<p>A csapat csakugyan beduin volt a Jordánon tul való pusztaságból
s főnöke csakugyan Diab sejk volt. Máig se tudom elgondolni, hogy
dragománunk miről tudta oly nagy porban és nagy messzeségből
fölismerni.</p>
<p>A sejk leszállt lováról, kantárját átadta egy beduinnak, hosszu
puskáját felakasztotta nyeregkápájának szarvára s lassu lépésekben
hozzánk jött. A szinpadi hős komolyságával, méltóságával és lassu
nagy lépteivel közelgett. Nála azonban ez egyéni és faji sajátság s
nem szini akadémiai tanulmány.</p>
<p>Szép nyulánk termetü, magas barna férfiu. Bajuszszal és
Kossuth-szakállal. Ruhája diszes és fénylő, aranyos himzésekkel
tele. Ha puskáját ott hagyta is a nyergen, övében volt elég
fegyvere. Kard, tőr, pisztolyok. <span class="pagenum"><a name=
"Page_145" id="Page_145">-145-</a></span> S aztán ott voltak
beduinjai vagy ötvenen. Szép, szikár, tüzes arab lova
valamennyinek. Legszebb a sejknek.</p>
<p>Üdvözölt bennünket szóval és homlokához emelt kezével. Mi is
üdvözöltük s minthogy a fekete kávénál voltunk már, megkináltuk
kávéval. Szivesen fogadta el. Dragománunk rögtön leteritett neki
egy szőnyegpokróczot, arra vánkost s a sejk leült maga alá
kuporitott lábbal keleti módon. Ennivalót nem fogadott el, de a
kávét jóizüen itta.</p>
<p>Beszédbe ereszkedtünk.</p>
<p>Ő rablókalandjáról csak annyit mondott, hogy »látogatást« tett a
Jordán innenső partján. Hol járt s minő eredménynyel: nem mondta,
de mi se kérdeztük.</p>
<p>– Azt látom, – ugymond, – ti gyaurok vagytok, ingilizek vagy
frenkek.</p>
<p>– Mi nem vagyunk se ingilizek, se frenkek, mi magyarok
vagyunk.</p>
<p>A magyarokról nem tudott semmit, de nem is volt ránk
kiváncsi.</p>
<p>– Mindegy az, – szólt, – Allahnak sok népe van a világon.</p>
<p>Lovainkról azt mondta, hogy azok semmit se érnek. Kérdezte,
mennyi fegyverünk van. Megmutattuk fegyvereinket. Puskáinkat
nehéznek találta. Mondtuk, hogy azokkal oroszlánokra vadásztunk
Áfrikában. Nem tett rá semmi megjegyzést.</p>
<p>Egy Flaubert-pisztolyom különösen megtetszett neki. Gondosan
nézegette s kérdezte, miért van olyan kis lyuka? Mondtam, hogy
ezzel a legyet is biztosan le <span class="pagenum"><a name=
"Page_146" id="Page_146">-146-</a></span> lehet lőni. Láttam, hogy
szivesen venné, ha neki is volna ilyen fegyvere. Kezébe nyomtam s
azt mondám:</p>
<p>– Diáb sejk, megtiszteltél azzal bennünket, hogy vendégünk
voltál, fogadd el tőlem emlékül.</p>
<p>Nagyon megörült neki, megköszönte s övébe tette.</p>
<p>– Ha eljöttök a Jordánon tul a pusztába, ti is az én vendégeim
lesztek.</p>
<p>Esze ágába se jutott minket bántani. Igaz, hogy a dragománnal
mindjárt kezdetben nehány arab szót váltott s láttuk, hogy
megértette, hogy van váltságlevelünk.</p>
<p>Harmincz öszvérje és szamara volt. Valószinüleg mind rablott
zsákmány. Minden öszvér és szamár megterhelve zsákmánynyal.
Ruhanemüek, eleség, mindenféle zöldség, több zsákra való uborka,
fegyverek, vaseszközök, edények össze-vissza. Ugy látszik, a beduin
ha rabol, nem válogatós. Kecskéjük, juhuk is lehetett vagy 30–40
darab, a melyet hajtottak magukkal. Pénzt, ékszert kaptak-e, nem
tudom.</p>
<p>Volt szolgáink közt egy beduin is. Mig a sejk ott kávézott, ez a
szolgánk elindult gyalog, azután visszajött, lovára ült s
eltávozott tőlünk a Jordán felé. El nem gondolhattuk, mit akar, de
nem szóltunk neki.</p>
<p>Mikor a sejk elment tőlünk csapatjával, ugy egy óra mulva csak
jön ám a mi beduin szolgánk s hoz magával a nyeregben egy eleven
kecskét s egy zsák uborkát.</p>
<p>– Hol vetted te ezt?</p>
<p>Hát a gazember lement a Jordánhoz, oda állt egy rekettye-bokorba
az átkelőnél s mig a rablók az átkeléssel <span class=
"pagenum"><a name="Page_147" id="Page_147">-147-</a></span>
vesződtek, ő ellopott tőlük egy kecskét és egy zsák uborkát. Onnan
hozta zsákmányát. Még dicsekedett is vele.</p>
<p>Összeszidtuk, mint a tyukhordó kányát, de hát mit tehettünk
mást? Mi bizony megettük a kecskét is, az uborkát is jóizüen. A
dragomán dolga volt, adott-e érte valamit a beduinnak.</p>
<p>Innen visszatértünk Jeruzsálembe. Tibor öcsém ekkor
megbetegedett, ágynak esett, istentelen torokgyikot kapott. Nem
maradhatott Jósafátvölgyi sátorunkban, hanem beszállásoltuk a
városban egy hôtelbe, hol tiz napig őrizte az ágyat és a szobát.
Orvosról gondoskodtunk, ápolót és szolgát hagytunk nála s mi
Deuchmannal apróbb kirándulásokat tettünk.</p>
<p>Egyszer, a mint ülök sátram előtt s keleti ember módjára minden
gondolkozás nélkül nézem a puszta világot, csak látom ám, hogy a
szent város felől a kopasz sziklákon valami emberforma kis fekete
tömeg hömpölyög felém s mintha egyenesen nekem tartana, mintha épen
velem volna valami dolga. Utóbb látom, hogy feje, keze, lába
egyaránt mozog s két szemével csak engem néz. Majd el kezd
integetni hozzám s kalapját emelgeti. Végre odagurul hozzám s
egyenesen a nyakamba ömlik.</p>
<p>– Jó napot, jó napot kedves jó barátom!</p>
<p>Éppen a gallérját akarom megfogni, hogy odább repitsem, mikor
felismerem a jó öreg spanyol bankárt, Guadrez Vidált, a kivel
Messinából Alexandriába utazásunk alkalmával a hajón
megismerkedtünk s megbarátkoztunk. Ő jött hozzám ilyen váratlanul.
<span class="pagenum"><a name="Page_148" id=
"Page_148">-148-</a></span></p>
<p>Lélekszakadva jött. Ezer panaszszal jött hozzánk Gerard ur
ellen, ki a Notre Dame de la Salette nevü szent szüzet fölfedezte s
a bucsujáró társaságot szervezte. Könyörgött, rimánkodott, hogy
mentsük meg körmei közül s holmiját, podgyászát, pénzét, iratait
hozzuk el tőle.</p>
<p>– Képzeljék önök, tisztelt gróf urak, mi történt velem. Nem
hallgattam önökre, nem követtem én vén szamár az önök jó példáját,
beálltam ebbe a bolond társaságba. Beirtak jegyzőkönyvükbe, vettek
tőlem reversálist, elvették utlevelemet, papirjaimat, pénzemet s
minden czimen fizettetnek velem nagy összegeket. Ez még hagyján! De
én mulatni, szórakozni, üdülni indultam utnak, ez a Gerard ur pedig
egyik zárdából a másikba visz, egyik templomból a másikba hurczol,
minden szent helyen órákig térdepeltet, imádkozni kell egész nap,
minden másod napon agyonbőjtöltet, éhes vagyok, mint a kutya, a
rizskását már utálom, kilel a hideg, ha látom is s aztán még abból
sem kapok eleget. A tömjéntől már ájulásba esem, gyónni meg annyit
kell, hogy száz spanyol grand se követett el annyi bünt, a mennyit
én már meggyóntam. Pedig én bankár vagyok, nem grand, nem is akarok
én se grand lenni, se szent ember, elkéstem én mindakettőtől. De
mit csináljak, ha mindennap uj meg uj gyóntató pap elé hurczolnak?
De talán még ezt is kiállanám, de most meg végrendeletet akarnak
velem csináltatni s éjjel-nappal a halállal meg a pokollal
ijesztenek, fölvernek álmomból s minden bucsujáró kegyes asszonyt
<span class="pagenum"><a name="Page_149" id=
"Page_149">-149-</a></span> nyakamra zuditanak s el akarják velem
hitetni, hogy az ő üdvösségük is csak tőlem függ. Azután azt
akarják, hogy én mindenféle szentföldi zárdára és alapitványra s
mindenféle római intézetekre százezreket hagyjak. Hiszen nincs
nekem sok millióm, gyerekem meg elég van. Hát azok aztán miből
élnek? De engem agyon is ütnek, ha nálok nélkül ilyen dologba
keveredem. Csak most szabaditsanak ki önök tisztelt gróf urak,
tisztelt barátaim; soha többé a szent földre el nem jövök, hanem
otthon maradok Spanyolországban s önöket is szivesen meghivom oda
vendégeimnek. Csak mentsenek meg!</p>
<p>Vége-hossza nem volt panaszának, Deuchmannal sokat nevettünk
szegény öreg bankárnak kétségbeesésén, de nyomban el is határoztuk,
hogy segitünk rajta.</p>
<p>Fölkerestem Gerard urat s közöltem vele a dolgot. Kimentette
magát, hogy most nem tárgyalhat velem, mert épen most valami szent
látogatást kell végeznie. Igy jártam vele másodszor és harmadszor
is. Végre a magam módja szerint, keményen kezdtem vele beszélni s
erre ő hidegen elutasitott, hogy semmi közöm se az ő dolgához, se
Vidál Guadrez dolgához. Elmentem a spanyol konzulhoz, ez is
nehézkesnek mutatkozott. Gerard nagyon erősnek érezte magát a sok
papnál, püspöknél és a franczia konzulnál. Az igaz, hogy ezek nem
sokra becsültek minket, de nem is ismertek. Utóbb azt mondtam
Gerardnak, hogy én megveretem, kezét-lábát eltöretem, de ép-kézláb
őt Jaffába vissza nem eresztem. Inkább szövetséget kötök a
beduinokkal <span class="pagenum"><a name="Page_150" id=
"Page_150">-150-</a></span> s hivatkoztam is egy török barátomra,
Fuad effendire, a ki nekem ebben kezemre jár. Ha pedig Guadrez
Vidált kiadja: menjen a pokolba, nem törődöm vele.</p>
<p>Veszekedés közben annyi nagy hirü és nagy hatalmu franczia
barátom nevét hallotta tőlem, hogy utóbb is négy-öt napi viaskodás
után alkura fogta a dolgot s bizonyos összegü váltság után szabadon
eresztette Guadrezt, ki rögtön a mi védelmünk alá helyezkedett.</p>
<p>De azért mégis félt. Félt attól, hogy Gerard valami barátok
utján őt utóbb is még lefüleli s tőlünk ellopja. Elsegitettük tehát
onnan Jaffába s megegyeztünk, hogy ott sem marad, hanem átvitorláz
Bairuthba s ott bevár bennünket.</p>
<p>Ugy is lett.</p>
<p>Bairuthban biztonságban érezte magát az öreg spanyol mindaddig,
mig mi oda nem érkeztünk. Azután meg még inkább. Vidám, jó kedvü,
mivelt és kellemes utitárssá alakult át nálunk, eljött velünk
Konstantinápolyba is, de a honnan már nem egy uton indultunk el. Ő
a krimi félszigetre ment Oroszországba s ettől kezdve elvesztettük
nyomát.</p>
<p>1867-ben még egyszer találkoztam vele. Kimentem Párisban az
orleánsi pályaudvarra, valakit vártam. Egyszer csak nyakamba ugrik
az öreg ép oly váratlanul, mint a Jósafát völgyében. Bemutatta
egyik fiát is, ki ott vele volt s ott fia előtt hálálkodott, hogy
én mentettem meg őt s vagyona egy részét a jeruzsálemi kapzsi
szentektől.</p>
<p>Többé nem láttam. <span class="pagenum"><a name="Page_151" id=
"Page_151">-151-</a></span></p>
<p>Mihelyt Tibor öcsém jobban lett, azonnal elindultunk Názáretbe.
Van-e oda Jeruzsálemből több ut is, nem tudom; – mi Naplus felé
mentünk. Gyönyörü szép ut az, mely arra vezet. A legszebb, melyen a
szent földön és Sziriában jártunk.</p>
<p>Borzasztó hőség volt. Mint a kemencze, ugy égetett a nap, de még
a föld, a sziklák is forrók voltak. Izzadtunk kegyetlenül s
eltikkadtunk egészen. Kimondhatatlan örömöt okozott nekünk is,
szolgáinknak is, állatjainknak is, midőn Naplushoz közel egy
forrást s egy gyönyörü tavat találtunk.</p>
<p>A forrás neve, ha jól emlékszem, Ana Szultána, valamelyik
Padischah anyjáról elnevezve. Vize ott helyben egy kedves kis tóvá
gyülik össze. A tó partja sürü lombos fákkal van körülvéve, a fák
galyai belehajolnak a vizbe. A víz hüvös.</p>
<p>Ez egy szent forrás, mint később megtudtuk. Különösen a keleti
egyház hivei tartják szentnek s az orosz pópák, kalugyerek és
zarándokok, a kik Jeruzsálembe mennek, soha el nem mulaszthatják
ennek meglátogatását. De mi erről semmit nem tudtunk. A szentségnek
semmi külső jelét észre nem vettük. Se keresztet, se kápolnát, se
oszlopot, se remete-barlangot. Csakis igy történhetett velünk meg
az eset.</p>
<p>A forrás partján ütöttünk ugyanis sátrat. A tikkasztó hőségben
sátorunkban rögtön levetkőztünk, egy burnuszt öltöttünk magunkra s
bele feküdtünk a tóba fürödni és hütőzni. Fehér arab burnuszunkat
persze a parton hagytuk a sziklán. <span class="pagenum"><a name=
"Page_152" id="Page_152">-152-</a></span></p>
<p>Mikor legjobban lubiczkoltunk: egyszerre csak szent ének hangja
üti meg fülünket. Felütjük fejünket, kinézünk, hát ott van előttünk
egy nagy csomó szent zarándok. Férfiak, asszonyok, gyermekek,
száznál is többen. Három pópa vezette őket kereszttel, szent
zászlókkal. Oroszok voltak mindannyian. Minket ők még a fagalyak
miatt nem vettek észre, de mi jól láttuk valamennyit.</p>
<p>Mit csináljunk? Ez volt a kérdés.</p>
<p>Kiugorni, burnuszunkat ránk kapkodni és elfutni alig lehetett.
Okvetlenül észrevesznek s a vakbuzgó fanatikus tömeg még agyon is
verhet bennünket. De minden esetre megbotránkozik azon, hogy a
szent vizbe fürödni beültünk.</p>
<p>Halkan tanakodtunk mind a hárman. Abban állapodtunk meg, hogy
ott maradunk a vizben, belehuzzuk magunkat, a mennyire lehet, hátha
nem vesznek észre. Szerencsére dragománunk oda jött a partra s
burnuszunk fölött őrködött.</p>
<p>A pópák ott valóságos isteni tiszteletet rögtönöztek.
Megáldották a vizet. Megáldották a jelenlevőket és távolvalókat.
Imádkoztak, énekeltek. Velük együtt az egész társaság. Utóbb
mindenki elővette edényét, ki kulacsot, ki kobakot s azokat a szent
vizzel megtöltötték. Mi pedig ott lappangtunk a viz alatt, tőlük
alig tiz lépésre, óhajtva, hogy észre ne vegyenek.</p>
<p>Legalább egy egész óráig tartott az isteni tisztelet. Azután
elvonultak egy kis távolra, fönt a dombon letelepedtek, szegényes
ételüket, pogácsájukat elővették <span class="pagenum"><a name=
"Page_153" id="Page_153">-153-</a></span> s elkezdtek falatozni.
Ekkor bujhattunk ki a vizből s vehettük fel burnuszainkat. Meredt
szemekkel néztek ránk, a mint a három fehér alak közelükben
elvonult. De nem szóltak semmit.</p>
<p>Názárethbe későn este érkeztünk. A városon kivül ütöttünk sátrat
s dragománunk s szakácsunk első dolga lett volna valami ennivaló
után nézni. Nagyon éhesek voltunk s összes készletünk kifogyott. Se
száraz, se holt, se eleven enni valónk nem volt egy falat se.
Azonban a városban embereink már nem kaptak semmit. Feljött a
csillag, minden bolt, minden áruház be volt zárva, embereinkkel
szóba se álltak.</p>
<p>Dragománunk azzal biztatott, hogy majd lesz holnap enni valónk,
mára elégedjünk meg egy kis vad hagymával.</p>
<p>Vad hagymával? Az öreg apám se evett vad hagymát. Mutatta a
dragomán, hogy van a mezőn elég.</p>
<p>– Magunknak kell azt lelegelnünk, mint a birkának?</p>
<p>Arabjaink e közben kimentek a mezőkre s rövid időn egy nyaláb
üde hajtásu vad hagymát hoztak. Ettünk belőle. Magam is addig
ettem, mig az éhséget nagyjában elvertem. Istentelen rossz zöldség
volt, de valami hagymaize csakugyan volt.</p>
<p>No hanem azt az éjszakát, a mely erre következett, el nem
felejtem. Én olyan rosszul talán sohase éreztem magam, mint ezen az
éjszakán. A milyen gyomorfájásom nekem lett, olyat nem kivánok
ellenségemnek se. Egy perczre be nem hunytam szemem, alig vártam a
reggelt. Orvosról, patikáról persze szó se lehetett. <span class=
"pagenum"><a name="Page_154" id="Page_154">-154-</a></span> Tibor
öcsém és Deuchmann jobban kiállták a vadhagymaebédet, mint én, de
ők se érezték magukat valami jól. Hanem arabjaink, beduinjaink ugy
aludtak, mint a bunda.</p>
<p>Názárethben mi is megnéztünk mindent, a mit a szentföldi
utazóknak meg szoktak mutatni. De nem gyönyörködtem én semmiben.
Vad-hagymaszaga volt én előttem mindennek, az egész uj
testámentumnak, valamennyi apostolnak napokon át.</p>
<p>Názáreth vidéke nem valami szép. Kopár ez is nagy részben, alig
tudtam elképzelni, miből élnek itt az emberek. A vidéken nincs is
sok látni való szent hely. A hol Gábor arkangyal leszállt és
megjelent: azt a helyet természetesen első sorban néztük meg. Szent
hagyomány, de ahhoz más nevelés, más gondolkozás, talán más életkor
is kell, mint a miénk volt, hogy az áhitatos hit mind azt látásunk
és képzeletünk elé hozza, a mit a szent hagyomány e helyhez köt. És
valamennyi emléktárgyhoz, melyet a szent földön mutogatnak.</p>
<p>Megemlitem azt is, hogy Naplus és Názáreth közt sáskajárást is
láttunk. Csakugyan ugy jött a sáska, mint a felhő és csakugyan
olyan sürü árnyékot támasztott s ugy elfödte előlünk a napot, mint
a legsötétebb felhő. S épen ott rebbentek le ezek a gyalázatos
férgek, a hol mi voltunk. Lovaink térdig gázoltak a sáskában s
folyton prüszköltek s kapkodták fejüket, a mint egy-egy sáska az
orrukhoz verődött. A patak vize is egy láb mélységre tele volt
sáskával. Igen rövid idő alatt leettek ezek mindent s a zöld pázsit
kopasz barna <span class="pagenum"><a name="Page_155" id=
"Page_155">-155-</a></span> sivataggá lett utánuk. Ezeknek nem
ártott a vadhagyma se.</p>
<p>Valami furcsa szaga van a sáskának. Hasonlit a rothadni kezdő
pállott fű szagához. Medor kutyámat is idegessé tették. Ugy járt
köztük ugrálva, mint mikor a kuvasz a tavaszi vetés közt fut. Engem
csak akkor boszantottak, mikor egyik-másik a fülembe kapaszkodott.
Láttuk azt is, a mint a falubeli emberek kijöttek olyan
ökörkolomp-féle haranggal s ennek hangjával ijesztették, riogatták
őket. Nem használt az semmit. Nem is ügyeltek a hangra. Jól láttam,
hogy talán ötvenszeres rétegben is voltak egymás fölött. Az alsó
rétegek rágták, a mi zöldet találtak, a felső rétegek meg röpködve
ugráltak előre, hogy ők is a zöld fühöz jussanak. Nagy zugó,
sistergő, sziszegő hanggal mentek előre. Kérdeztem a dragománt, mi
adja ezt a hangot?</p>
<p>– A mint az állkapcsukat verik össze, az csattog ilyen
nagyon.</p>
<p>Ezt felelte, akkor elhittem, de most már tudom, hogy nem
állkapcsuk csattogása ez a hang.</p>
<p>Názárethből Sziriába mentünk át. Az utolsó helység a szent
földön Saphet, a hol megálltunk. Itt azonban kicsiny hija, hogy
pórul nem jártunk. Itt alighanem Tibor öcsém vakmerősége mentett
meg bennünket az agyonkövezéstől.</p>
<p>Két ut vezetett Saphet felé. Az egyik hosszabb, meglehetős
kerülővel, de ez szebb, regényesebb, itt-ott fák, cserjék, füge- s
pálmaligetek közt. A másik sokkal rövidebb, de rideg és unalmas.
<span class="pagenum"><a name="Page_156" id=
"Page_156">-156-</a></span></p>
<p>Mi magunk a hosszabb utat választottuk a dragománnal, a
szakácsot pedig a teherhordó állatokkal, a sátrakkal és a konyhával
a rövidebb uton küldtük előre. Utasitottuk őket, hogy a mint
megérkeznek: üssenek sátort s kezdjenek a főzéshez. Azt ugyis
tudták, hogy a városon kivül kell sátort ütniök.</p>
<p>Mire mi a városhoz értünk: akkorra már nemcsak a sátrak voltak
felütve, de az ebéd is elkészült s nekünk le kellett ülnünk, hogy
azt elköltsük.</p>
<p>Alig kezdünk az ebédhez: a városból kezdenek kijönni az emberek,
először egyenként, azután csoportonként s kezdenek bennünket
körülkeriteni. Különösen sok gyerek és kamasz volt közöttük.
Kezdenek utóbb ránk kiabálni mind többen és mind hangosabban. Mi
nem értettük, mit kiabálnak, de arabjaink értettek valamit. Azt
mondták: mindenféle csuf névvel illetnek s agyonveréssel
fenyegetnek.</p>
<p>Mi ettünk nyugodtan, rájuk se hederitettünk. Ez még nagyobb
dühbe hozta őket.</p>
<p>Valamelyik suhancz elkezdett ránk követ dobálni. Őt követte a
második, harmadik s utóbb ugy jött ránk a kő, mint a zápor.
Eleintén arabjaink felugráltak s kezdték őket fenyegetni s
megtámadni, de ez csak olaj volt a tűzre. Arabjainkat egy percz
alatt ugy meghajigálták, hogy ezeknek gyorsan menekülniök kellett
hozzánk a sátor alá.</p>
<p>Ebédünket abban kellett hagyni. A támadók és kővel hajigálók már
több százan voltak. A helyzet válságossá volt. <span class=
"pagenum"><a name="Page_157" id="Page_157">-157-</a></span></p>
<p>Dragománunk ekkor állt elő bölcseségével.</p>
<p>– Nincs más segitség, – ugymond, – mint fölfegyverkezni s a
támadó tömegnek neki menni. Vagy-vagy. Ellenkező esetben biztos a
megköveztetés. Pár hónappal ezelőtt is egy angol karavánt kinoztak
meg, mely ugyanezen a helyen telepedett le. E helyet szentnek
tekintik a város fanatikus zsidó lakosai. Ennek pogányok által való
tapodását s megszentségtelenitését nem türik. Békés uton mi sem
tudunk megmenekülni. Ma pedig épen szombat van s az egész lakosság
munka nélkül. Ma még veszélyesebb a dolog, mint hétköznapon.</p>
<p>Egy perczig tanácskoztunk s rögtön elhatároztuk a fegyveres
védekezést és támadást.</p>
<p>Tibor öcsém egy vadászkést s egy pisztolyt vett a kezébe.</p>
<p>Én egy pisztolyt.</p>
<p>Deuchmann, Abel komornyik és a dragomán egy-egy puskát.</p>
<p>Az arabok valamennyien karddal vagy lándzsával fegyverkeztek
föl.</p>
<p>Szakácsunk egészen vidám alaku hős volt. Volt neki egy póznája,
melybe egy vaskampó volt erősitve, a melyre a pecsenyehust szokta
felakasztani. Ő ezt a póznát vette a kezébe a vaskampóval.</p>
<p>Tehát vagy tizenketten voltunk egészen jól felfegyverkezve. A
többi a bátorságtól s a szerencsétől függött. Helyzetünk természete
hozta azonban magával, hogy ez idegen, vad, ázsiai földön, Sziria
szomszédságában, az első halálos lövést megtenni vonakodtunk vagy
legalább késlekedtünk. <span class="pagenum"><a name="Page_158" id=
"Page_158">-158-</a></span></p>
<p>Egyszer azonban Tibor öcsémet térdén egy kő találta, mely erős
fájdalmat okozott. Tibor öcsém erre dühbe jön, nem okoskodik
tovább, vadászkésével és pisztolyával neki rohan a tömegnek s mi
utána. Magára természetesen nem hagyhattuk.</p>
<p>Ettől a rohamtól s a sok meztelen kardtól és pisztolytól a tömeg
megfutamodott, be a városba. Mi utána. Agyon senkit nem lőttünk
vagy szurtunk, de az elől-utól talált emberekre sulyos csapásokat
mértünk. A futamodó emberek lassankint az udvarokba s a házakhoz
elmenekültek s mire a piacz közepére értünk, már nem volt ellenség
előttünk. Bámulók azonban voltak, mert zaj nélkül az egész
csetepaté nem történhetett meg. Arabjaink irtóztató orditással
intézték a támadást, de Tibor öcsémből is kiszaladt a káromkodás
ugy magyar Miskásan, ugy, hogy az arabok azt hitték, törökül
beszél.</p>
<p>Estennen volt már az idő. Mi nem mentünk vissza, hanem
fölkerestük a konzult s nyomban elégtételt kértünk. Ő intézkedett
is azonnal, s néhány kolompost elfogatott. Azonban mégis azt
tanácsolta, hogy korán reggel szedjük föl sátorfáinkat s menjünk
tovább, mert a város lakóinak szokásuk azon a helyen az idegeneket
megtámadni s ebből már sok szerencsétlenség történt. Most is az
éjszakán át és reggel összebeszélhetnek s ő minden végletességért
felelősséget nem vállalhat.</p>
<p>Tanácsát megfogadtuk s mire a nap fölkelt, mi már Saffethtől
messze barangoltunk. Állataink s arabjaink keveset pihenhettek,
valamint magunk is, mert az <span class="pagenum"><a name=
"Page_159" id="Page_159">-159-</a></span> állatok felmálházása sok
időt vett igénybe s mi még sötéttel elindultunk.</p>
<p>A milyen sivár és rideg Palesztina: olyan szép ezen a részen
Sziria. Csupa fás, ligetes, erdős hegyek és völgyek, gyönyörü
források, patakok és pázsitos oldalak.</p>
<p>Itt már a Libánon hegységeiben jártunk s kerestük a hires
libánoni czédrus fákat, melyekből bölcs Salamon épitette a
Jeruzsálemi templomot. No a mostaniakból alig tudná fölépiteni.
Czédrust ugyan eleget láttunk, de régit, olyant, melyet ezer
esztendősnek lehet tartani, csupán két darabot. Óriási vastagságu
vén odvas fák. De láttunk nagy ritkán és csak kertekben igen nagy
és vén olajfákat is. Valami öt darab odvas olajfáról azt mondták,
hogy azok még Krisztus korabeliek.</p>
<p>Az Antilibánon hegységben meglátogattuk Balbek romjait.</p>
<p>Rongyos sátrak és viskók csoportja s koldus beduinok tanyája ez.
Hanem a romok igazán fölségesek.</p>
<p>Jupiter óriási temploma egészen eltörpül a Napisten templomának
csupán romjai mellett is. Minő oszlopok ezek itt, édes vajdám s
mekkora kövekből vannak a körfalak épitve. Az már uralkodó
lehetett, a ki ezt valamikor épitette. Azt mondták nekünk, hogy ezt
a templomot Omár khalifa, Dsengiszkhán és Timurlenk egyaránt el
akarták pusztitani, de ők az ő világhóditó hatalmukkal még csak
elpusztitani se voltak képesek.</p>
<p>Sátorunkat a Napisten templomának udvarán ütöttük fel. Két napig
akartunk ott maradni s maradtunk is.</p>
<p>Hát a mint reggel felébredünk és sátrunkból kimegyünk,
<span class="pagenum"><a name="Page_160" id=
"Page_160">-160-</a></span> jobbról is, balról is európai utazók
sátora ötlik szemünkbe. Szinte nehezünkre esett, hogy más is volt
olyan derék legény, mint mi.</p>
<p>Persze angolok voltak.</p>
<p>Az egyik sátor urával meg is ismerkedtünk. Ez Mr. Petit, egy
hetven év körüli angol volt. Ez még hagyján, hanem vele volt két
hajadon nővére is, ugy 60–62 év körüli aggszűz. Isten adta csunya
nő volt mindakettő. S hozzá mindakkettő félig nő, félig férfi
ruhában. S olyan beszédes és tudós mindakettő, mint valami
akadémikus. Vége hossza nem volt tudományuknak s ők még azt is
tudták, hogy a Napisten épitésénél kik voltak a pallérok. Mikor
mondtam nekik, hogy mi magyarok vagyunk, azt felelték, hogy modern
öltönyünk és franczia beszédünk után ezt nem tették volna fel
rólunk. Szentül azt hitték, hogy a magyarok még otthon bölénybőrben
mezitláb járnak.</p>
<p>Damaskus felé gyönyörü, de fáradságos utazásunk volt.</p>
<p>Itt ugy jártunk, mint a magyar alföldi utazó. Már messziről
megláttuk a várost sok tornyával s azt hittük, hogy előtte állunk.
Szemkápráztató csalódás volt. Kemény három órai lovaglás után
értünk csak be a városba s ez idő alatt az mindig a szemünk előtt
volt.</p>
<p>Itt több napot töltöttünk el. Kipihentük magunkat s uti
ruháinkat rendbe hoztuk.</p>
<p>Megnéztük a nagy mecsetet s azon kivül mindennap bejártuk a
bazárokat. Ha kedvünk és fölös pénzünk lett volna: itt nagyon sok
keleti s kivált kisázsiai <span class="pagenum"><a name="Page_161"
id="Page_161">-161-</a></span> dolgot összevettünk volna. Akkor még
nem európai gyárakból szállitották oda a keleti szőnyegeket és
fegyvereket, ékszereket és lószerszámokat, nyergeket, mint
mostanában.</p>
<p>Innen a lehető egyenes uton mentünk Bairuthba. Gyönyörü kis
tengerparti város. Itt csatlakozott hozzánk, mint már emlitettem,
az öreg Vidal Guadrez.</p>
<p>Szmirna meglepett tisztaságával és kényelmével.</p>
<p>A Márvány-tengerről és a Boszporuszról nem beszélek. Ezeket
százan százszor jobban leirták, mint én tehetném. De különben is
édes vajdám, én csak saját élményeim elmesélésére vállalkoztam s
tovább nem is terjeszkedem.</p>
<p>Mikor ott jártunk, a Libánon kormányzója Daud basa volt.
Ugyanazon hajóval, melylyel mi, ő is Konstantinápolyba utazott,
mert a nagyvezir Fuad basa valami ünnepélyekre oda rendelte. A
hajón megismerkedtem vele.</p>
<p>Daud basa kedves, müvelt, szeretetre méltó ember volt. Sokszor
összejöttem vele később Párisban is, hova átköltözött, mert valami
politikai ok miatt czélszerü volt egy időre Konstantinápolytól
távol maradnia. Hirsch báróval volt valami összeköttetése s ez
gondoskodott is róla s valami életbiztositó társaság elnökségét
szerezte meg neki.</p>
<p>Ez állásában oly buzgó volt, hogy engem is felszólitott, hogy
biztositsam magam.</p>
<p>Én tökéletes járatlan voltam az életbiztositás ügyletben s azt
se tudtam igazán, mire való. Azt gondoltam, <span class=
"pagenum"><a name="Page_162" id="Page_162">-162-</a></span> hogy
csakugyan az ember életét biztositják betegség, korai halál vagy
szerencsétlenség ellen. Azt pedig nem hittem, hogy ezek ellen érjen
valamit. Ki is nevettem a jó basát.</p>
<p>– Azután mit akar ön édes Daud? Miről jó ez a biztositás?</p>
<p>– Az örökösei pénzt kapnak.</p>
<p>– Bolondság; én fizessek azért, hogy az örököseim kapjanak
pénzt?</p>
<p>– Hiszen Napoleon császár és a Walesi herczeg is biztositották
magukat.</p>
<p>Ezzel se győzött meg. Napoleont elkergethetik, a Walesi
herczeggel röviden elbánhat a parlament, de mi bajuk lehet az én
örököseimnek? Hiszen van apámnak néhány százezer hold földje.</p>
<p>– Velem tesz kedves gróf szivességet. Hadd lássák ezek a
francziák, hogy én tudok csinálni valamit.</p>
<p>Ez már ok. Mindjárt biztositottam magam százezer frank erejéig,
fizettem is neki háromezer frankot. El is vesztettem tökéletesen,
mert hat hónap mulva a társaság megbukott s a biztositók nem kaptak
egy krajczárt se.</p>
<p>Kérdeztem Daud basát, miért bukott meg a társaság?</p>
<p>– Hogy tudjam én azt? Hiszen én csak elnöke voltam a
társaságnak. Azt mondják itt Párisban, hogy üzleti titkokat nem
szoktak az elnök orrára kötni.</p>
<p>Ezt a felvilágositást nem egyszer mondtam el itthon képviselő
koromban képviselő és mágnás barátaimnak, kik részvénytársaságoknál
elnökök és igazgatók. Elmondtam egyszer Wahrmann Móricznak is.
<span class="pagenum"><a name="Page_163" id=
"Page_163">-163-</a></span></p>
<p>– Ugy van az, – felelte – nem is tud a részvénytársasági elnök
semmit, ha az az elnök török basa vagy magyar mágnás.</p>
<p>No de eltértem a dologtól.</p>
<p>Konstantinápolyban a Pera-külvárosban szálltunk, ha jól
emlékszem, az Európa czimü szállodába. Itt már minden európai
kényelemben részünk volt.</p>
<p>Két nagyon kellemes férfiuval ismerkedtem meg itt.</p>
<p>Az egyik gróf Greppi volt, Olaszország követe a Szultán
udvaránál, a másik Rigault hirlapiró, több franczia lap
tudósitója.</p>
<p>Rigault jó barátja volt gróf Karacsay Sándor emigráns
barátunknak is. Sokszor voltam együtt Rigaulttal Párisban is, a
hova nemsokára visszajött. Találkoztam vele a nagy háboru alatt
1870-ben mint nemzetőrrel is. Öreg legény volt már és csodálkoztam,
hogy öreg létére katonaruhát ölt és puskát vesz vállára.</p>
<p>– Én ugy nőttem fel – ugymond, – hogy az én nemzetem a világ
első nemzete, inkább meghalok, mintsem e hitemben csalódjam.</p>
<p>Azóta meg is halt.</p>
<p>A nagyvezér Fuad basa volt akkor. Korábban sejtelmem se volt
arról, hogy a török birodalomban milyen nagy ur az a nagyvezér. Még
nagyobb, mint nálunk hajdanta a nádorispán volt. Ha vele beszél az
ember, a czime «fenséges ur». Holmi miniszterek, basák, udvari
méltóságok csak nagyon is engedelmes és alárendelt személyek ő
mellette. Hozzá jutni nem könnyü dolog.</p>
<p>Volt a nagyvezérnek az ázsiai részen igen szép <span class=
"pagenum"><a name="Page_164" id="Page_164">-164-</a></span>
palotája, fölséges kerttel a Boszporusra. Épen ott létünkkor valami
nagy ünnepélyt rendezett. Gróf Greppi meghivókat szerzett a mi
számunkra is.</p>
<p>Elmentünk. A nagyvezérnek bemutattak, de azután nem törődtünk
egymással. Kertje és a Boszporus tündéri fénynyel volt világitva.
Kivilágitott kaikok uszkáltak a tengeren. Mesés fényüzéssel folyt
le az ünnepély.</p>
<p>Ott volt az egész diplomácziai kar, valamennyi a legfényesebb
öltözetében. Ott voltak a török birodalom udvari, katonai és
egyházi főméltóságai ragyogó keleti török és arab és kurd
diszruhákban. Csaknem minden tartományi kormányzó Európából,
Ázsiából és Áfrikából.</p>
<p>Mi hárman igazán feltüntünk. Alig volt valaki, a ki, ha
találkoztunk vele a tömegben, nem kérdezősködött utánunk.</p>
<p>Ennek egyszerü oka az volt, hogy mi nem diszruhában voltunk,
hanem csupán estély-ruhában, frakkal és a hozzá tartozókkal. Ordónk
épen nem volt. S ily egyszerü feketében minden rendjel nélkül
egyedül mi voltunk ott.</p>
<p>Daud basa egy trebizondi basát vagy mit mutatott be nekem
Kis-Ázsiából. Ez angolnak nézett engem. Mikor fölvilágositottam,
hogy magyar vagyok, elbámult.</p>
<p>– Ismerem – ugymond – a magyarokat, láttam őket Kiutahiában, de
a nagy háboruban és tiz év előtt. Ön nagyon fiatal lehetett, mikor
bujdosóvá vált.</p>
<p>Ő látta Kossuthot és társait s látta Kmettyt. Azt hitte, hogy én
is forradalmi emigráns vagyok.</p>
<hr class="chap" />
<div class="chapter"></div>
<p><span class="pagenum"><a name="Page_165" id=
"Page_165">-165-</a></span></p>
<h2>ÖSSZEESKÜVŐ LESZEK.</h2>
<p class="summary">(Anyám társaságában. – Hogy kerültem az
összeesküvésbe. – Kossuth tanácsa. – Tibor és Pista öcséimet
elfogják. – Kiszabaditom őket. – Hogy kezdődött adósságom? – Miként
merültem el benne nyakig?)</p>
<p>Haza hajón jöttünk a Fekete-tengeren és a Dunán át Báziásig.</p>
<p>Pesten a palotában nem találtunk senkit a családból. Apám
Szatmár vármegye főispánja volt akkor s Nagy-Károlyban időzött. Oda
mentünk ki s velünk jött Deuchmann is. Néhány jó napot együtt
töltöttünk s igy fejeztük be déli és keleti utazásunkat.</p>
<p>Édes anyám ekkor Trouvilleben volt Pálma hugommal s apám engem
is oda küldött, megigérvén, hogy ő is jön utánam néhány nap
mulva.</p>
<p>El is indultam rögtön. Utamat Csurgó felé vettem, mert ott volt
egy jó lelkü vadászunk, Medor kutyámat annak gondjaira akartam
bizni. Lelkére kötöttem, hogy jól gondját viselje. Nagy világot
látott jó kutyám nem akart tőlem elmaradni. Sirt, nyöszörgött,
mikor indulni akartam, pedig megmondtam neki, legyen nyugodt,
visszajövök. Le kellett szállnom a kocsiról s alkalmat találnom, a
mikor elszökhetem tőle. Élt még azután, <span class=
"pagenum"><a name="Page_166" id="Page_166">-166-</a></span> de nem
sokáig. Ott mult el s a parkban van eltemetve.</p>
<p>Párisban Pista öcsémmel találkoztam, ki Trouvilleből rándult
be.</p>
<p>Anyámnak nagy társasága volt ott rajtunk kivül is idegenekből és
magyarokból.</p>
<p>Ott volt Komáromy György, Kárász Géza, gróf Zichy Ferdinánd,
gróf Nádasdy Ferencz. De ott volt Tisza Lajos is, kinek Komáromy
Györgygyel volt dolga, s ezt itt kereste föl. A
porosz-olasz-osztrák háboru már előre vetette árnyékát, s Komáromy
György a külföldi magyar szereplőkhöz, Kossuth és Klapka táborához
tartozott, Tisza Lajos pedig ezekkel az itthoniak megbizásából
érintkezésben állott.</p>
<p>Nádasdy Ferencz gróffal és Kárász Gézával rövid időre Londonba
mentem át.</p>
<p>Édes anyám Flórenczben akarta tölteni a telet. Kibérlett egy
gyönyörü villát, melynek neve Villino della Torre.</p>
<p>Apám utasitott, hogy én is anyámmal tartsak s a télen át vele
maradjak. Pálma hugom ekkor kezdett fölcseperedni s világba
lépni.</p>
<p>Itt jöttem én szorosabb ismerkedésbe a magyar emigráczióval.</p>
<p>Édes anyám még mindig megőrizte, sőt táplálta rajongását a nagy
függetlenségi eszmék iránt. S bár ő egyéb tevékeny részt alig vett
a történelmi mozgalmakban, de vendégszerető házát mindig nyitva
tartotta ama férfiak előtt, kik Viktor Emánuel vagy Garibaldi, vagy
<span class="pagenum"><a name="Page_167" id=
"Page_167">-167-</a></span> Kossuth Lajos nevében és megbizásából
készitették elő a történelmi eseményeket.</p>
<p>Az egész nemzet központja ekkor Flórencz volt. Bő alkalmam volt
megismerkedni nekem is a szereplő egyénekkel.</p>
<p>Csernátony Lajossal sokat voltam együtt. Ő akkor itt lakott.
Vontatott, lassu folyamatu beszéde miatt sokat élczelődtem vele, de
éles eszü embernek tapasztaltam.</p>
<p>Itt volt Komáromy György is. Itt ismerkedtem meg Türr
tábornokkal s közelebbről gróf Csáky Tivadarral is. Utóbb sok
pénzembe került nekem ez az ismeretség, a mint annak rendén
elbeszélem.</p>
<p>A királyi udvarral nagyon bizalmas lábon álltunk. Anyám házának
összes ismerősei és barátai Ausztria ellenségei voltak. Voltak
olyanok is, a kik nem vettek részt se a háboruban, se az
összeesküvésben, de azért benső viszonyban állottak az
emigránsokkal s örültek a háborunak, melytől Magyarország
alkotmányának visszaállitását várták. Anyám házát ezek is
felkeresték. Anyám iránt az olasz király és a királyi herczegek is
nagy figyelmet tanusitottak.</p>
<p>Mikor a háboru kitört, mi anyámmal és Pálma hugommal együtt a
Lago Maggiorehoz mentünk, hogy közelebb legyünk a hadmüveletek
szinhelyéhez s olasz és magyar barátainkhoz. Még a custozzai
szerencsétlen csata előtt egyszer csak beállitott hozzánk Tibor
öcsém s pár nap mulva Pista öcsém.</p>
<p>Nekik egyebek közt azon járt elméjük, hogy Garibaldi
<span class="pagenum"><a name="Page_168" id=
"Page_168">-168-</a></span> táborkarához mennek, ki egy külön légió
élén olasz Tirolt akarta elfoglalni. Ez azonban abban maradt s
mindkét öcsémnek is nagyobb kedvük lett volna utóbb Klapka
légiójához csatlakozni, mely éjszak felől törekedett Magyarországba
behatolni.</p>
<p>Én kevés ideig maradhattam itt, mert engem Komáromy György
Párisba rendelt, én oda mentem. Feladatom volt rögtön utazni haza
Magyarországba s élőszóval tudatni azokkal, kik a tervezett
fölkelés élén állottak, hogy a fölkelésre külföldről behozandó
pénzt mikor, hol s kitől vehetik át.</p>
<p>Az izenet ez volt: a pénzt Vigneras párisi bankár hozza. Ő
megszáll – ha jól emlékszen – a János főherczeg szállodában
Bécsben. Egyik meghatározott napon az étteremben fog ebédelni s
tányérja mellé letesz egy ezüst gyufatartót hosszu sárga kanóczczal
s a gyufatartón K. betü lesz. Tehát a pénzátvevő őt keresse. S ha
megtalálta: leül ugyanazon asztalhoz s ő is ugyanolyan szinü, alaku
s nagyságu gyufatartót tesz ki a tányérja mellé, melyen meg G. betü
lesz.</p>
<p>A K. betüs volt Komáromy gyufatartója, a G. betüs pedig az
enyém, melyet Pesten én fogok átadni az illetőnek, mig a K. betüst
Vigneras hozza magával. Persze Vignerasnak az utlevélen kivül
semmiféle papirt vagy igazolványt magával hozni nem volt szabad,
valamint a pénzátvevőnek sem.</p>
<p>Mihelyt ebben a legapróbb részletekig megállapodtunk, én és
Komáromy György rögtön megszereztük a két egyforma ezüst
gyufatartót s én a magaméval rögtön <span class="pagenum"><a name=
"Page_169" id="Page_169">-169-</a></span> utaztam haza. És pedig
Bécsen át, a hová kellett jönni Vigneras bankárnak a pénzzel,
valamint a forradalmi komité megbizottjának is a pénz átvétele
végett.</p>
<p>A hogy akkor értesültem s a hogy még ma is emlékszem, el kell
mondanom röviden a magyar forradalmi ügy titkait, mert másképen ezt
a pénzdolgot megérteni nem lehet.</p>
<p>Hanem, édes vajdám, egyre figyelmeztetlek.</p>
<p>Először is én a tervezett forradalom minden titkába beavatva nem
vagyok. Módomban állott ugyan florenczi és pesti barátaimtól és
ismerőseimtől mindent apróra megtudni, de én arra nem törekedtem,
sőt az még eszembe se jutott. A hová pajtásaim mentek, velük
mentem; a mit rám biztak, azt elvégeztem, azon tul egyébbel nem
igen törődtem. Anyámmal és apámmal lehetőleg jó egyetértésben
iparkodtam lenni, a mi ugyan elég furcsa volt, mert apám Deák
pártjához, anyám pedig Kossuth pártjához tartozott s Deák békés
uton akart kiegyezni, Kossuth pedig az olaszokkal és poroszokkal
szövetkezett nyilt háborura.</p>
<p>Másodszor mindazok nevét, a kik a forradalmi bizottság tagjai
voltak, talán megirnom nem szükséges vagy talán nem is lehet.
Élőszóval ugyan megmondom neked édes vajdám, le is irom, de hogy
minden élő ember nevét kiirjuk, azt majd akkor döntsük el, a mikor
följegyzéseimet vagy én, vagy te, vagy együtt sajtó alá
rendezzük.</p>
<p>Ugy volt a dolog, hogy Pesten az 1866-ik év telén és tavaszán
volt egy forradalmi bizottság vagy mi. <span class=
"pagenum"><a name="Page_170" id="Page_170">-170-</a></span> Nekem
azt mondták, ez még az, a mely két vagy harmadfél év előtt Almássy
Pál vezetése mellett alakult s melyben én részt nem vettem s
melyről voltaképen alig tudtam valamit.<a name="FNanchor_15" id=
"FNanchor_15"></a><a href="#Footnote_15" class=
"fnanchor">15)</a></p>
<p>Ennek a pesti bizottságnak különféle nevei voltak. Maga Kossuth
hol »Pesti Nemzeti Bizottság«-nak, hol »Nemzeti Forradalmi
Komité«-nek nevezte. Hallottam »Nemzeti Függetlenségi
Bizottság«-nak is.</p>
<p>Annyit tudok, hogy az öreg, tudniillik Kossuth, ennek nem volt
tagja, sőt erre kegyetlenül haragudott. Ezt pedig onnan tudom, hogy
Kossuth nekem maga mondta; a Komité tagjait előttem az ország
függetlenségének kivivására mindig képteleneknek és
alkalmatlanoknak hirdette, sőt az emigráczió munkájának sikerét a
Komitétől mindig féltette.</p>
<p>Kossuth 1866. évi májusban átjött Turinból Florenczbe, hogy az
olasz miniszterekkel, Lamarmorával és Ricasolival, esetleg a
királylyal is személyesen tanácskozzék. Meglátogatott minket
is.</p>
<p>De én is fölkerestem őt a »New-York« szállodában, mert ugy
emlékszem, ott volt szállva. Mondtam neki, hogy Komáromyval,
Csákyval, Türrel gyakran találkozom.</p>
<p>– Vigyázzon édes Gábor, – ugymond, – nagy baj lehet a kétféle
vezetésből. Otthon a Komité akar vezetni s alig közli velem minden
dolgát, a franczia, olasz és porosz udvarok pedig velem állnak
érintkezésben. Egy kézben kellene lenni a vezetésnek, a nemzet
pedig csak rám hallgat s ha megy valaki után, csak utánam.
<span class="pagenum"><a name="Page_171" id=
"Page_171">-171-</a></span></p>
<p>Igaza volt az öregnek, de én akkor nem igen láttam különbséget a
két vezetés közt. Csak azt hallottam, hogy egymást birálgatták.</p>
<p>Kossuth maga Turinban rezideált. Politikai ügynökei voltak
Párisban: Irányi Dániel; Londonban: Vukovits Sebő; Brüsszelben:
Ludvigh; Berlinben: Nemeskéri Kiss Miklós. Itthon kik voltak főbb
emberei: alig tudnám megmondani. Azt tudom, hogy Viktor Emánuel
király az olaszországi magyar legiót Kossuth vezetésére bizta.</p>
<p>Viszont a forradalmi Komité tagjai voltak külföldön Klapka,
Türr, Komáromy, gróf Csáky Tivadar; mig Perczel Mór és az öreg
Vetter Kossuthoz is tartoztak, a Komitéhöz is.</p>
<p>Mikor a háboru megindult, ugy hallottam, a két vezetés Kossuth
kezében egyesült, de haszna a gyors békekötés miatt az egyesülésnek
nem volt.</p>
<p>A Komité emberei kieszközölték, hogy a forradalmi fölkelés
szervezésére Olasz- és Poroszország pár millió frankot
előlegezzenek, fele részben az egyik, másik fele részben a másik.
Ezenkivül az olaszországi magyar légió költségeit viselje
Olaszország, a poroszországi magyar légió költségeit pedig
Poroszország. Azt a légiót vezette Földváry Károly, emezt Klapka
György.</p>
<p>Az a pénz, melyet Vigneras párisi bankár hozott Bécsbe, a
fölkelés szervezésére küldött előleg volt. Ugy emlékszem 300.000
frank.</p>
<p>Én mihelyt Pestre értem, azonnal Benitzky Lajost kerestem föl.
Komáromy György hozzáutasitott. Vele <span class="pagenum"><a name=
"Page_172" id="Page_172">-172-</a></span> közöltem küldetésemet s
neki adtam át az ezüst gyufatartót.</p>
<p>Ő vagy vele együtt a Komité gróf Sz. J.-t bizta meg azzal, hogy
Bécsben találkozzék a másik ezüst gyufatartóval s onnan hozza el a
pénzt.</p>
<p>Többé ebbe a dologba nem avatkoztam, azt se tudom, mi lett a
pénzzel. Junius és julius nagyrészét Pesten és Csurgón töltöttem.
Nem éreztem ugyan jól magam, az én nyughatatlan vérem engem anyám s
Tibor és Pista öcsém közelébe hajtott, de atyámat nem hagyhattam
el. És pedig azért nem, mert ő különben is izgatott és ingerült
volt s azonkivül mások is ingerelték öcséim ellen, a mi miatt
egyszer a Kaszinóban gróf Szapáry Antallal volt is egy heves
összekoczczanásom. No de erről később beszélek.</p>
<p>Tibor és Pista öcséim anyámtól elváltak, átmentek Poroszországba
s ott Klapka légiójához vagy helyesebben Klapka táborkarához
csatlakoztak. Tényleg részt akartak-e venni a csatározásokban, nem
tudom.</p>
<p>Egyszer Pesten reggel még ágyamban fekszem, s az inas egy
levelet hoz be Pista öcsémtől, ki azt irja, hogy Tiborral együtt
elfogták, viszik őket Bécsbe, pénzük sincs, csináljak valamit.</p>
<p>Pénzem nekem sem volt, apámtól pedig most e czélra nem kaptam
volna egy garast se. Tenni pedig rögtön kellett valamit. Mentem
Csurgóra azonnal. Ott volt Gyula bátyám, igen betegen feküdt,
közöltem vele a dolgot s felszólitottam, hogy segitsen. Nagyobb
összeg pénze neki se volt, hanem adott egy levelet apám
<span class="pagenum"><a name="Page_173" id=
"Page_173">-173-</a></span> akkori titkárjához Matolayhoz, hogy ő
minden esetre teremtse elő nekem a szükséges összeget. Elő is
teremtette s mikor ez már a kezemben volt: akkor kerestem föl
apámat a palotában s akkor közöltem vele az egész dolgot.</p>
<p>Apám borzasztó dühbe jött, nem akart a fiukról semmit se tudni,
fenyegetődzött, hogy kitagadja őket, kijelentette, hogy többé látni
se akarja egyiket se.</p>
<p>– Én – ugymond – főispán vagyok, bizalmas embere a királynak,
ezek a gyerekek meg lázadók, pártütők, ellenséggel szövetkezők,
milyen képpel állok én a király elé?</p>
<p>Hiába csillapitottam. Haragja nem engedett. Kinosabb jelenetem
soha nem volt apámmal.</p>
<p>– Megtiltom neked is, hogy egy lépést tégy érdekükben, akármi
lesz velük. Hogy abba a dologba keveredtek, azt nem tudtam, de hogy
te közbe akarsz járni, azt már tudom és azt határozottan
megtiltom.</p>
<p>Végre én is elkeseredtem s azt mondottam apámnak:</p>
<p>– Tehetsz apám, a mit jónak látsz, neked szabad, mert apánk
vagy, de én testvér vagyok, nekem is van kötelességem a testvérek
iránt, azokat el nem hagyhatom s akármilyen fájdalmadra esik, én
megyek Bécsbe.</p>
<p>Erre lassanként lecsendesült s azt mondta:</p>
<p>– Jó, menj hát és csináld azt, a mit jónak látsz, de én a
dologról semmit se tudok, semmit se akarok tudni.</p>
<p>Kis vártatva kérdezé aztán:</p>
<p>– Hát pénzed van-e? <span class="pagenum"><a name="Page_174" id=
"Page_174">-174-</a></span></p>
<p>– Gyulától kaptam.</p>
<p>– No hát csak eredj!</p>
<p>E szavakat már meglehetős jó indulattal mondta. Tudtam én azt,
hogy apám megjuhászodik. Hiszen szerette ő Tibor és Pista öcséimet
is.</p>
<p>Ezt azonban megelőzte összeszólalkozásom gróf Szapáry
Antallal.</p>
<p>Szapáry Antal gróf egykoru volt apámmal, egy évben születtek,
egymással meglehetősen jó és bizalmas viszonyban állottak. 1848
előtt ugyan apám Deák táborához, Szapáry pedig inkább a
konservativekhez tartozott, de azért az országgyüléseken is
Pozsonyban sokat voltak együtt s volt együtt szerepük, mint utóbb
hallottam, Wesselényi Miklós bajvivásaiban is. Micsoda szerepük:
erre már nem emlékszem.</p>
<p>Én sokkal fiatalabb voltam, még fiánál, gróf Szapáry Gézánál is
sokkal fiatalabb, de azért, mint afféle grófok, főrendüek a
korkülönbségre semmit sem adva, fesztelen bizalmassággal
érintkeztünk egymással. A kaszinóban naponként találkoztunk.</p>
<p>Ekkor is ott találkoztunk.</p>
<p>Szóba jött Tibor és Pista esete. Általános volt a vélemény, hogy
öcséimet ne hagyjuk sorsukra, hanem tegyünk valamit.</p>
<p>Csak gróf Szapáry Antal volt ellenkező nézeten. Oda fordult
apámhoz.</p>
<p>– Hagyjátok – ugymond – a gyerekeket. Te ugy se mehetsz a
császár elé, ha ő megtudja ez esetet; – ha pedig azt is besugják,
hogy te fiaidért lépéseket <span class="pagenum"><a name="Page_175"
id="Page_175">-175-</a></span> tettél: egyenesen elveszted a
császár kegyét. Egy-két esztendő meg nem árt a gyerekeknek.</p>
<p>Rettenetes dühbe jöttem erre a beszédre.</p>
<p>Oly hevesen s oly goromba szavakkal rohantam Szapárynak, hogy
azt hitték, le akarom fülelni vagy ki akarom dobni. Megfogtak s
elibém álltak.</p>
<p>Ez azonban eszembe se jutott. Magamhoz is tértem azonnal s
sajnáltam szavaim durvaságát. De mégis vettem a kalapomat s
eltávoztam. Távozás közben azt mondtam Szapárynak.</p>
<p>– Egy pillanatig se maradok veled, ha te közénk és apám közé
akarsz furakodni.</p>
<p>Apám is jól összeszidott e hevességért, de ez mégis tett rá
hatást. Ezután lett engedékeny.</p>
<p>Rögtön mentem Bécsbe. Bécs azonban nagy erdő s egyáltalán
sejtelmem se volt arról, hogy öcséimet hol találhatom meg. Még
arról se, hogy érdekükben esetleg kivel beszéljek. A mint az utczán
tévedeztem, hogy megyek először is a Magyar Kanczelláriához, hát
csak jön velem szembe gróf Széchenyi Ödön s megszólit:</p>
<p>– Gábor, tudod-e mi ujság?</p>
<p>– Nos.</p>
<p>– Tibor és Pista öcséid itt vannak szállva a Hotel Munchban,
olyanformán, mintha foglyok volnának. Egy tiszt ügyel fel
rájuk.</p>
<p>Nagyon megnyugodtam, hogy nem valami nagyon üldözött katonai
fogolynak tekintik őket. Persze akkor már fegyverszünet volt s
folytak a békealkudozások Porosz- és Olaszországgal. <span class=
"pagenum"><a name="Page_176" id="Page_176">-176-</a></span></p>
<p>Rögtön fölkerestem öcséimet, tőlük azonnal mentem a táviró
hivatalba s táviratoztam gróf Csáky Tivadarhoz, hogy keresse föl
Bismarck grófot vagy Vilmos porosz királyt s közölje velük öcséim
helyzetét.</p>
<p>Másnap Tibor és Pista öcséim szabadok voltak, sőt utlevelet
kaptak Svájczba. Pénzemet átadtam nekik s ők azonnal elutaztak
Genfbe.</p>
<p>Csákyval később találkoztam s kérdeztem, miként vivta ki ezt a
gyors sikert?</p>
<p>– Egyenesen Bismarck grófhoz mentem – ugymond – s kértem a gyors
közbenjárást. A gróf azt kérdezte, hogy a két gróf Károlyi rokona-e
gróf Károlyi Alajosnak? Mondtam, hogy első izben unokatestvérek,
apjuk két testvér. Erre azt felelte: miért nem fordulnak önök gróf
Károlyi Alajoshoz? – Hiszen a két gróf Károlyi exczellencziádnak
akart szolgálni, nem gróf Károlyi Alajosnak. Bismarck elmosolyodott
s azt mondta: igaz. S hozzá tette: az egész Klapka-légió se ártott
annyit Ausztriának, hogy azért érdemes volna két embert fogva
tartani.</p>
<p>Megjegyzem még azt is, hogy én se tudtam előzetesen arról, hogy
Tibor és Pista öcséim Klapka táborkarához mentek. De anyám tudott,
sőt abba föltételesen bele is egyezett. E tárgyban anyám a
kormányzó urral Kossuthtal is értekezett, csak arra nem emlékszem
már, személyesen-e vagy levélben. Azt tudom, anyám mondta, hogy
Kossuth nem nagyon örült annak, hogy öcséim Klapkával
barátkoztak.</p>
<p>A mint Tibor és Pista öcséim Bécsből kitették lábukat,
<span class="pagenum"><a name="Page_177" id=
"Page_177">-177-</a></span> én is haza jöttem azonnal s apámnak
elbeszéltem mindazt, a mit Bécsben végeztem. Megnyugodott benne,
sőt jól esett neki vállalkozásom és annak sikere.</p>
<p>Nem sokáig maradtam itthon, csak pár hétig. Nem találtam magam
jól sehogy se. Most már az okát is tudom.</p>
<p>Apám ekkor nagyon benne volt a politikában. A háboru után ujra
kezdték a kiegyezést Ausztriával. Deák Ferencz nagyon lefülelhette
apámat, mert egyszer, a mint előhoztam apámnak, hogy mi is
kimehetnénk anyámhoz és a fiukhoz, azt felelte:</p>
<p>– Te mehetsz, de én nem mehetek, megigértette velem az öreg ur,
hogy itt maradok a Kaszinóban és a mágnások közt.</p>
<p>Az »öreg ur« volt Deák. Egy párszor én is találkoztam vele. Az ő
nagy komolyságában nem találtam nagy mulatságot. Még adomáiban se,
legalább azokban, a melyeket én hallottam. Egyszer engem is
leadomázott.</p>
<p>A Kaszinóban voltunk, a Klapka-féle légióról volt szó s oda
fordult hozzám:</p>
<p>– No Gábor, te nem voltál összeesküvő?</p>
<p>– Szivesen lettem volna bátyám, de lekéstem, hanem megyek is ki
az emigráczióhoz, azt kell erősiteni.</p>
<p>Erre igy felelt:</p>
<p>– Az öreg Táncsics gyermekkorában borjukat is őrzött.
Konvenczióban vetettek neki egy rongyos szürt. Foltozta, foltozta
uj szürposztófolttal, de a varrást a régi már nem állta. Minél több
foltot vetett rá: annál rongyosabb lett a szüre. 1848-ban
panaszkodta el nekem <span class="pagenum"><a name="Page_178" id=
"Page_178">-178-</a></span> az országgyülésen. Utóbb az lett
belőle, hogy a szür is elpusztult, a foltja se ért semmit. Ugy
látom, te is ilyen foltnak készülsz.</p>
<p>Nevettek rajta. De aztán nekem is megmagyarázták az értelmét.
Klapka, Csáky, Irányi, Simonyi, Csernátony, Türr és a többi
valamennyi sietett már haza, csak a kiegyezést várták. Pulszky,
Horváth Mihály régen megtértek. Kossuthot magára hagyták,
egyet-kettőt kivéve, összes barátai. Hát persze olyan folt, a
milyen én lehettem, a szürt már jóvá nem tehette.</p>
<p>Hát édes vajdám, te is sokat láttál, tapasztaltál, de én is.
Nagyon elundorodtam az akkori dolgoktól. Hány balközépi, sőt még
deákpárti notabilitás is ott szerepelt a titkos foradalmi
bizottságban, mig az olasz és porosz ágyu szólt, azután pedig
egymást multa felül a kiáltozó loyalitásban. Mikor utóbb haza
jöttem, sokan a hős pártütők közül ugy kerültek engem, mint a
bélpoklost, azért, mert én a függetlenségi párt mellett
megmaradtam. No de erről talán később beszéljünk.</p>
<p>Deák a konzervativ és klerikális főrendektől s a papoktól
tartott, azért kérte apámat, hogy legyen itt állandóan s legyen
résen ellenük a mágnások közt. Emlitettem már, hogy apám egészen
Deák embere volt s hogy bár nem volt cselekvő és szónok ember,
azért a főrendek közt nagy tekintély vette körül.</p>
<p>De apám én velem nem politizált, engem abba bevezetni nem akart
s én untam magam szörnyen. Utóbb is fölkerekedtem s apám
engedelmével kimentem Párisba, hol anyámmal és öcséimmel
találkoztam. Itt tudtam <span class="pagenum"><a name="Page_179"
id="Page_179">-179-</a></span> meg igazán, hogy öcséim anyám
engedelmével mentek Klapka táborkarához.<a name="FNanchor_16" id=
"FNanchor_16"></a><a href="#Footnote_16" class=
"fnanchor">16)</a></p>
<p>Tibor öcsém a következő télre Párisban maradt. A Citée
D’Antinben fogadott lakást Komáromy Györgygyel együtt. Velük volt
Rényi ezredes is.</p>
<p>Én pedig anyámat kisértem Olaszországba, hol a telet töltöttük.
Velünk volt Pista öcsém is, kivel a leggyöngédebb és legbensőbb
viszonyban voltunk. Nekem ellátásomról gondoskodnom nem kellett,
ott volt anyám háza. Apám nekem 1500 frankot adott havonként, Pista
öcsém havi járulékát pedig szükre szabta. Nagyon kedvesen töltöttük
ezt a telet. Pista öcsém nagy Don Juan volt a florenczi
társaságokban s én bizony nagy örömmel osztottam meg vele fölös
pénzemet.</p>
<p>A párisi kiállitás 1867-ik évi májusban nyilt meg. Én oda
siettem. Utam Turin felé vitt s oly szerencsés voltam, hogy
ugyanazon vonatra, melyen utaztam, fölszállt akkor Kossuth és Ihász
Dani, kikkel tehát Párisig együtt utazhattam.<a name="FNanchor_17"
id="FNanchor_17"></a><a href="#Footnote_17" class=
"fnanchor">17)</a> Ez az utazás Kossuth szives és barátságos
közlései alapján sokban gyarapitá a hazai és külföldi szereplő
emberekről helyes ismereteimet.</p>
<p>Párisban én is a Citée D’Antinben fogadtam lakást, a hol Tibor
öcsém és Komáromy György. Később megjött Pista öcsém is s igy egész
családiasan éltünk együtt. Testvéreim utóbb haza jöttek, de én
jobban szerettem ott maradni. Ott is maradtam s Komáromyval együtt
laktam.</p>
<p>Most sorsomnak egy fejezetéhez jutok, a melyben <span class=
"pagenum"><a name="Page_180" id="Page_180">-180-</a></span> utóbb
te is a szintérre lépsz édes vajdám. Adjunk e fejezetnek czimet s
nevezzük azt az adósságok fejezetének. Sok vesződségem és sok rossz
mulatságom volt ezzel a fejezettel.</p>
<p>Mikor Komáromyval együtt laktunk, meglehetősen össze kellett
magamat huznom, mert apámtól szerény ellátási jövedelmet kaptam. E
miatt már apróbb adósságokba kellett keverednem.</p>
<p>A dolog nehezen ment, hitelhez jutni nem igen tudtam. Pedig, ha
valakit gróf Károlyinak neveznek, az ember azt gondolná, hogy annak
már csak könnyü dolog adósságot csinálni.</p>
<p>Kérni: ez az egyik főszabály. De az én nevelésem nem olyan volt,
hogy a kérést megtanultam volna. Én inkább parancsoltam, mint
kértem s a tőkepénzessel inkább összevesztem, mintsem vele
barátkoztam volna.</p>
<p>Henczegni, zajt ütni, diszelegni: ez a másik főszabály. Én
barátságban voltam Mac-Mahonnal, nem egyszer összejöttem Napoleon
herczeggel, együtt korhelykedtem egy csomó lorddal és mindenféle
külföldi herczeggel s együtt vacsoráltam nem is egyszer III. Sándor
orosz czárral és udvarával akkor, a mikor még trónörökös volt.
Milliókra menő adósságokat igen könnyen csinálhattam volna, ha a
henczegést és széltolást megengedte volna természetem.</p>
<p>Okos üzleteket csinálni, ezeket nevemmel és ismeretségemmel
virágzásra juttatni s e czimen befektetési kölcsönöket kötni: ez is
egyik biztos módja az adósságcsinálásnak. <span class=
"pagenum"><a name="Page_181" id="Page_181">-181-</a></span></p>
<p>Hanem hát én üzleteket csináljak? Én, a kire öt-hat milliónyi
örökség néz, vagy több is?</p>
<p>Hazajönni, kártyázni, futtatni, dorbézolni, a zsidót és a
parasztot szidni, képviselősködni vagy főrendezni: ez lett volna
legkönnyebb. De ettől undorodtam legjobban. Hány emberrel kellett
volna találkoznom, a ki átvette tőlem is, mástól is a forradalmi
pénzt s aztán itthon lenézett volna engem, mint olyat, a ki nem
eléggé loyalis.</p>
<p>Hiba, nem hiba: ott kint maradtam.</p>
<p>Szegény Komáromy György nagy ur volt, az első magyar
birtokosokhoz tartozott egykoron. Neki pénz kellett s azért, hogy
azt megszerezze: mindenféle vállatokba kezdett.</p>
<p>Jó társa akadt ezekhez gróf Csáky Tivadarban. S ők ketten, hogy
rajtam segitsenek, rábeszéltek, legyek társ vállalataikhoz, – nekem
nem lesz egyéb dolgom és felelősségem, csak hitelmüveleteink
rendben tartása.</p>
<p>Valami Singer Salamon nevü bankárnál fölvettünk hárman együtt
120.000 forintot. Négy váltót irtunk alá, mindegyiket 30.000
forintról s mindegyiken én voltam az elfogadó. Kaptam összesen
80.000 forintot s e fölött megosztoztunk.</p>
<p>Ez volt első közös hitelmüveletünk. Persze nekem kellett
megfizetni az egészet s az is természetes, hogy ebből aztán én
sohase láttam visszatérülni egyetlen fillért se. Pedig se Komáromy
György, se gróf Csáky engem megröviditeni nem akartak.</p>
<p>Szegény Komáromy mindig komolyan törekedett arra, <span class=
"pagenum"><a name="Page_182" id="Page_182">-182-</a></span> hogy
nálam levő tartozását kifizesse. Igazi nemes ember volt ő, még
gondolatban se engedhette volna meg magának, hogy miatta valaki
kárt szenvedjen. Azonban dolgai napról-napra rosszabbra
fordultak.</p>
<p>Volt egy tetemesebb összeg pénze, melyet ő – mint számtalanszor
mondotta – Bismarcktól kapott azon tevékenysége fejében, melyet az
1866-iki háboru előkészületei körül Ausztria ellen kifejtett. E
pénz állitólag Gyula bátyámnál volt letéve. Ebből akart engem
kielégiteni.</p>
<p>Miért késett, vagy min akadt föl ez: máig se tudom biztosan. A
vége az lett, hogy szegény öreg György barátom egy napon
Salzburgban a vendéglő sikos lépcsőjén elesett, karját három helyen
eltörte s néhány nap mulva meghalt. Őszinte fájdalmat okozott
halála. Nem pénzem miatt, vigye ördög azt. Hanem azért, mert nagyon
szerettem és becsültem őt. Előkelő modor és gondolkozás, ős tiszta
magyarság, lángoló ragaszkodás a nagy eszmékért s lángoló gyülölet
Ausztria törekvései ellen, sok magyar virtus és minden magyar
könnyüvérüség együtt: ezekből állott jelleme. Már 1840-től fogva
lelkes alakja volt közéletünknek, nagy vagyona képessé tette őt a
főrendek közt szerepelni, de a nemzeti ügyhöz mindig hű maradt,
milliomos korában is, szegény ember korában is. Érdemes arra, hogy
hivatott iró ember örökitse meg életét.</p>
<p>Mi lett Bismarck-eredetü pénzével: nem tudom. Fontos iratai és
levelezései talán megvannak fiainál, kikhez engem szintén barátság
füzött, noha most már régóta ritkán találkozom velük. <span class=
"pagenum"><a name="Page_183" id="Page_183">-183-</a></span></p>
<p>Gróf Csáky Tivadar elleni követelésem utóbb két- vagy
háromszázezer forintra emelkedett, mert az első közös hitelmüvelet
után több is következett. Csőd nyilott ellene. Én megbiztam apám,
vagyis inkább Gyula bátyám főügyészét és titkárját, Körmendy Imrét,
hogy kisértse meg követelésem érvényesitését, a melyre Csáky gróf
nekem utmutatást adott, de bizony ennek se lett semmi sikere. Hogy
miért nem lett sikere: nem tudom.</p>
<p>Adósságaim fejezeténél nem késlekedem sokáig. Elég volt első
tetemes adósságom történetét följegyeznem. Adósságaim azóta folyton
szaporodtak. A hogy a falusi takács vetélője hányódik egyik kézből
a másikba: ugy hányódtam én apám haláláig egyik hitelezőtől a
másikhoz. Utóbb adósságaim a papiroson vagy két millióra, talán
többre is rugtak. Ennek persze felét, harmadát se kaptam én meg
készpénzben. Nem is kaphattam. A könnyelmü adósságcsináló hirébe
keveredtem, akár volt igaza a hirnek, akár nem volt. Az ilyen hirü
embert pedig az árnyéka és az uzsorások serege el nem hagyja soha.
És mégis, mint annak idején kiderül, az uzsorások közt is vannak
nemes lelkek.</p>
<p>Gróf Csáky Tivadarról még megjegyzem, hogy ő később haza jött s
mikor gróf Lónyay Menyhért volt a miniszterelnök, annak
támogatásával képviselővé választották. Nevével és képviselői
állásával tevékeny részt vett az üzleti életben, de zöld ágra nem
igen tudott vergődni. Haza jövetelem óta már ritkán
találkoztunk.</p>
<p class="center">* * *</p>
<p><span class="pagenum"><a name="Page_184" id=
"Page_184">-184-</a></span></p>
<p><i>Jegyzet.</i></p>
<div class="footnote">
<p><a name="Footnote_15" id="Footnote_15"></a> <a href=
"#FNanchor_15"><span class="label">15)</span></a> Én részt vettem
valamennyire, ültem is érte a komáromi vár kaszamatáiban s ezen
kivül meg is hurczoltak miatta annyira-mennyire. Gróf Károlyi
Gáborral s Hentaller Lajossal, de magánbeszélgetés közben másokkal
is közöltem azt, a mit erről tudok.</p>
</div>
<div class="footnote">
<p><a name="Footnote_16" id="Footnote_16"></a> <a href=
"#FNanchor_16"><span class="label">16)</span></a> Ez igy is van.
Kossuth Lajos Iratai hatodik kötetében olvasható gróf Károlyi
Györgynének 1866. julius 26-án Itresán kelt s Kossuthhoz intézett
levele, melyben egyebek közt e szavak fordulnak elő: »Örömmel
láttam volna, bár mind az öt fiam részt venne a szabadságharczban,
tudom is, hogy ott a helyükön lettek volna, de ha megint nem lesz
semmi, nem szeretném, ha ők is haszon nélkül kompromittálnák
magukat. Most még csak uton vannak.« – Az öt fiu volt, mint
köztudomásu: gróf Károlyi Gyula, Viktor, Gábor, Tibor és István, a
mint kor szerint következnek. – Viktor tudtom szerint nem vett
részt semmi mozgalomban: Gyula itthon volt nagy tényező; Gábor
szerepét följegyzései tüntetik fel, valamint Tiborét és Istvánét
is. – Az egész bel- és külföldi mozgalomnak nagyobb volt a füstje,
mint a lángja. A külföldi magyar légiók a háboru rövidsége miatt
puskájukat se lőhették ki, a belforradalomnak pedig hire-hamva se
volt. Csaknem igy látta a helyzetet maga Kossuth is a Turinban
1866. augusztus 7-én kelt s gróf Károlyi Györgynéhez intézett
levelében. Az ifju Károlyi grófok fellángolása tiszteletre méltó
tünemény, de tárgytalanná vált ez nem sokára. A magyar nemzet
1866-ban békülni akart s <span class="pagenum"><a name="Page_185"
id="Page_185">-185-</a></span> nem harczolni. Gróf Károlyi Gábor
elhunyt nemes barátom száz érdekes dolgot beszélt el az akkori
állapotokról. De én magam is elég jól ismerem közvetlen észleletből
azokat.</p>
</div>
<div class="footnote">
<p><a name="Footnote_17" id="Footnote_17"></a> <a href=
"#FNanchor_17"><span class="label">17)</span></a> Ihász Dániel
egyik legszebb és legeszményibb alakja függetlenségi harczunk s a
magyar emigráczió történetének. Ő veszprémmegyei származásu, ottani
ős nemes birtokoscsalád szülöttje, testvérjével és rokonaival is jó
barátságban éltem. Életben-halálban hive volt Kossuthnak s el nem
hagyta a kormányzót, mig a halál ki nem szakitá társaságából. Régi
tervem már megirni élete történetét, de talán most már kerül rá
idő.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_186" id=
"Page_186">-186-</a></span></p>
<h2>HÁZASSÁGOM.</h2>
<p class="summary">(Amelit feleségül veszem. – Esküvőm. – Egy
asszony is megér egy életet. – Konyhabeli tudományom. – Az öreg
Dumas. – Mikor Párist fenyegetik a poroszok.)</p>
<p>Áttérek most házasságom történetére.</p>
<p>Valami szerelmeskedő ficzkó vagy valami ábrándozó szerelmes soha
nem voltam. A szerelmi kedvtelések csak ugy mulattattak engem, mint
korom és osztályombeli igen sok ifjut. Czéltalanul, komolyság
nélkül, esetenként és utközben egy-egy nő megragadta képzeletemet,
de az akadályokkal járó hóditás, vagy valamely nőhöz a házasság
kötelékével való ragaszkodás nem jutott eszembe. Ha valaki azt
mondaná, hogy én a szerelmeskedés országában csak léhán csatangoló
kölyök voltam: nem szólnék ellene semmit. Voltak közelebbi s
távolabbi nőrokonaim s voltak magas főuri társaságunkban nem rokon
nők is, a kik szemet vetettek rám s voltak, a kik az érzéki
ingerkedés minden eszközével törekedtek rám hatni s rövidebb vagy
hosszabb időre szivük egész birtokába juttatni. Köztudomásu, hogy a
mi osztályunk női minden szépségük, komolyságuk és tekintélyük
daczára is egészen hasonlók a <span class="pagenum"><a name=
"Page_187" id="Page_187">-187-</a></span> külföld udvari vagy magas
rangu nőihez. Én pedig magas, nyulánk, edzett termetü s mint szokás
mondani, szemre való fiatal ember voltam. Kalandban annyi részem
lehetett, mint bárki másnak. De érzékeim a dorbézolásig soha nem
gyöngültek el s állandó vonzalom soha nem nyügözte le
lelkületemet.</p>
<p>Mindaddig, mig nőmmel nem találkoztam.</p>
<p>A találkozás Párisban történt. Nőm ott egy rokonánál volt,
véletlenül összejöttem vele s pár órai társalgás után bele
szerettem és nyomban elhatároztam, hogy vagy ő lesz a nőm, vagy
soha házasodni nem fogok.</p>
<p>Nőm, Major Amália, közönséges polgári, még csak nem is nemesi
származásu nő volt, komáromi születésü. Szülei nem voltak, vagyona
nem volt, sorsával szabadon rendelkezett, s midőn néhány nap mulva
közöltem vele, hogy feleségül akarom venni: beleegyezett.</p>
<p>Határozott jellemü nő volt; állásom, születésem épen nem ragadta
el. Kijelentette, hogy egyelőre csak jegyesem akar lenni, fontoljam
meg elhatározásom következéseit és azon tekinteteket, melyekkel
szüleimnek és családomnak tartozom. Ő a családban hamupipőke lenni
nem akar s vagy befogadja őt a család, mint Károlyi grófnét, vagy
megköveteli, hogy én szakitsak családommal.</p>
<p>Nagy erélylyel és határozottsággal követelte, hogy én ezt jól
meggondoljam.</p>
<p>Én azonban nem sokat gondolkodtam, mert a helyzet tisztán állott
előttem. <span class="pagenum"><a name="Page_188" id=
"Page_188">-188-</a></span></p>
<p>Hogy én Amelit nőül veszem: ezt szentül elhatároztam.</p>
<p>Hogy apám ehhez előzetes beleegyezését meg nem adja: arról is
szentül meg voltam győződve.</p>
<p>Apám nagy arisztokrata volt. Természetesnek találtam s nem is
vettem rossz néven. Én voltam harmadik gyereke s ugy hittem, engem
szeret legjobban. Bizonyos voltam tehát, hogy e házasságot nekem
engedi meg legkevésbbé. Felharagitani, vagy neki fájdalmat okozni
szintén nem akartam. Legjobbnak láttam tehát vele tervemet nem
közölni.</p>
<p>Nem közöltem előre anyámmal se. Ő is ellenezte volna. Minthogy
azonban én ugy éreztem, hogy engem szándékomtól semmi ellenzés
vissza nem riaszt s legfeljebb a köztem s szülőim közti jó viszony
szünnék meg a viszály következtében: ez okból legjobbnak véltem
akként esküdni meg, hogy ezt családom ne tudja. Se szülőim, se
testvéreim. Testvéreimmel ugyan közölhettem volna, de akkor rögtön
megtudták volna szüleim is.</p>
<p>Mindezeket megbeszéltem Amelivel is. Utóbb ő is helyeselte.
Mondtam, hogy én a családi viharos jeleneteket kikerülni akarom s
hogy ahhoz van reményem, hogy lassanként s ha későre is, de szüleim
egykor a befejezett tényeket elismerendik s családunk kebelébe
nőmet is beveendik.</p>
<p>Elhatároztuk a törvényes összekelést.</p>
<p>A polgári házasságot az illetékes hatóságnál kötöttük, ez
egyházi áldást a Madlaine-templomban kaptuk. <span class=
"pagenum"><a name="Page_189" id="Page_189">-189-</a></span> Én
ugyan erre semmit se adtam, de nőm ragaszkodott hozzá.</p>
<p>Volt egy pap jó ismerősöm. Neve Abbé Deguery. Ez egyik papja
volt a nevezett egyháznak. Ez adott össze bennünket. Négy tanunk
volt. Kettő az én részemről, kettő nőm részéről.</p>
<p>Az egyik volt ifj. Komáromy György.</p>
<p>A másik volt: Olivier Viktor, derék fiu s jó barátom. Ő fia volt
annak az Olivier hirneves műszaki ezredesnek, ki 1840-ben Páris
körerődeinek s erőditésének tervét kidolgozta.</p>
<p>Harmadik tanunk volt: gróf Lasondiere. Barátaim egyike.</p>
<p>Negyedik: gróf Bonneval barátom, ki gróf is volt, basa is volt.
Egyik őse XV. Lajos alatt százötven év előtt kiment Törökországba s
ott basává lett. Az én tanum az ő unokája volt s franczia grófi
rangját, a mint hazajött, ismét fölélesztette.</p>
<p>Szegény Deguery abbé gyászos véget ért. 1871-ben a Commun
csapatai a párisi érsekkel együtt őt is elfogták s őt is
agyonlőtték. Megmentenem lehetetlen volt. Pedig tettem kisérletet.
Felkerestem egy Commun-ezredest, valami Jules Favre nevüt, ki
szegről-végről ismerősöm volt. Ugyanaz a neve volt, a mi a hires
ügyvédnek és államférfinak. De semmibe se vette közbenjárásomat.
Mikor megmondtam, hogy az abbé jó barátom, még kigunyolt.</p>
<p>– A jó baráttal vagy együtt kell élni, vagy együtt kell halni.
Az utóbbit választhatja ön is. <span class="pagenum"><a name=
"Page_190" id="Page_190">-190-</a></span></p>
<p>Ez volt felelete.</p>
<p>Tanácsát megfogadni nem volt kedvem. Ezekben a napokban
egyébiránt vakmerőség kellett ahhoz is, a mit én tettem, mikor a
szegény abbéért szót emeltem. Ugy lőtték, vágták, irtották akkor az
embert, hogy a nagy forradalom legrémesebb fejezete is ehhez képest
csendes mise.</p>
<p>Már egy évig voltunk férj és feleség és még senki se tudott
házasságunkról. Két lakást fogadtam. Az egyikben éltem
feleségemmel, a másikban rokonaimat és barátaimat fogadtam. Ez
utóbbi volt hivatalos lakásom. Ez volt bejelentve a hatósághoz
is.</p>
<p>Házas életünk boldog volt az első percztől kezdve. Viszály, sőt
komoly szóváltás is alig volt köztünk valaha. Nőmmel szemben nem
ismertem más feladatot, mint azt, hogy boldogságát, megelégedését
biztositsam. Ez ugyan nem sikerült mindig, de ennek okai csak
pénzügyi zavaraim voltak. Apám 1500 frankot adott havonként, ebből
csak szükes háztartást vezethettünk. Kivált ha utaztunk, vagy nőm
beteg volt, vagy ha baleset ért bennünket, vagy a mikor gyermekünk
született.</p>
<p>Volt részünk mindegyikben.</p>
<p>Évjáradékom fölemelését nem is várhattam, de kisérleteim
kudarczot is vallottak. Családom sohase bocsátotta meg házasságomat
és sohase értette meg házi boldogságomat. Hogy egy gróf, hogy egy
Károlyi, lemondva születésének s vagyonának minden előnyéről s
minden élvezetéről, egész életét egy nőnek szentelhesse
<span class="pagenum"><a name="Page_191" id=
"Page_191">-191-</a></span> s minden örömét annak társaságában
találja: ezt senki se tudta felfogni.</p>
<p>Én megengedem, hogy gyöngeségem volt bennem az erő. Te magad is,
édes vajdám, nem egyszer gorombáskodtál velem, hogy én a pénzzel és
az asszonynyal szemben sohase voltam nagykoru s mindig csak hat
éves gyerek maradtam. Nem vitatkozom veled. Én Amelit szerettem,
mást pedig soha nem szerettem.</p>
<p>Pedig nagy kisérleteket tettek, hogy tőle elvaditsanak.</p>
<p>Mikor már barátaim s rokonaim is megtudták, pedig aránylag hamar
megtudták, hogy nős vagyok s ki a nőm, nem egy névtelen levelet
kaptam, melyben azt akarták velem elhitetni, hogy nőm lánykorában
kalandos életet élt. Emlitettek férfiakat, kikkel állitólag
szerelmi viszonyt folytatott. Sőt gyanusitották a legaljasabb
életmóddal is, a minőt nő csak folytathat.</p>
<p>Mindez nem hatott rám. Éber figyelemmel s gyakran indulatosan
kerestem a levelek forrását, hogy kegyetlen számadásra vonjam, a
kit ott találok, de egyéb hatást el nem értek. Én szerettem nőmet s
ő boldoggá tett engem.</p>
<p>Sohase jutott eszembe, hogy én egyébre születtem volna, mint
élni, az életnek örülni s végül utolsó bukfenczet vetni. Mikor te,
édes vajdám, rászoritottál a politikára,<a name="FNanchor_18" id=
"FNanchor_18"></a><a href="#Footnote_18" class="fnanchor">18)</a>
akkor elhittem ugyan, hogy talán más hivatásom is lehet, vagy tán
lehetett volna, de addig azt hittem, hogy az én életem czélja semmi
más, mint az én életem. S a másik és fő czélja: nőm boldogsága.</p>
<p>Tudom én, hogy ezt önzésnek nevezik a tudósok és rajongók.
<span class="pagenum"><a name="Page_192" id=
"Page_192">-192-</a></span></p>
<p>Bolond beszéd.</p>
<p>Hány embert, hires embert ösmertem, a ki egész életét egy
kertnek, vagy egy gyüjteménynek vagy egy pár futó lónak, vagy a
vagyongyüjtésnek szentelte.</p>
<p>Én pedig a feleségemnek szenteltem. Sohase hitetik el velem,
hogy ez silányabb dolog, mint a futó ló, vagy néhány uradalom
fölszerelése, vagy nehány millió forint ostoba összehordása. Volt
egypár különb mágnás is, mint én, de volt és van száz meg száz, a
kinél én különb embernek érzem magam. – De hagyjuk el ezt az
ömlengést.</p>
<p>Párisban éltünk nőmmel csendesen, nyugodtan, boldogan. Nem
törődtünk senkivel és semmivel. Barátainkat, rokonaimat, ha jöttek,
szivesen láttam. Szerény lakás, szerény asztal, jó kedély, gyakori
kirándulás, néhány kitünő ember bizalma és barátsága, gyermekünk
nevelése és halála: ime családi életünk folyama. Néhány részletét
el kell mondanom.</p>
<p>Volt a genfi egyetemen egy orosz barátom: Wolkonszky herczeg.
Ezzel egyszer sétálunk a Pont de Bergues közelében s látunk ott
három nőt, egy szobalányt s két fiatal szép polgárleányt. A herczeg
mutatja az egyiket: nézd, de fölséges arcz, én megtudom, ki ez?</p>
<p>Utána esett. Meg is tudta. Hétszámra, hónapszámra ábrándozott
előttem, hogy ő milyen őrülésig beleszeretett abba a lányba s hogy
elveszi, mihelyt módjában áll. Azután elváltunk a herczegtől s én
elfeledtem az egészet.</p>
<p>Az 1870-ik év tavaszán találkoztam véletlenül Párisban
Wolkonszkyval s mindjárt vittem magamhoz. <span class=
"pagenum"><a name="Page_193" id="Page_193">-193-</a></span>
Bemutatom nőmnek s erre a herczeg meglepetésében majdnem hanyatt
esik. S nőm előtt egész tűzzel kifakad:</p>
<p>– Te, ezt a nőt tőlem loptad el. Ez az, a kiről Genfben annyit
beszéltem, a kit a Bergues-hidon neked mutattam, a mint hóna alatt
iskolás könyvekkel ment a hidon át! A kit azóta mindig keresek.</p>
<p>Nőm nevetett. Ő is rögtön emlékezett a herczegre.</p>
<p>Wolkonszky azután állandó vendégünk volt s mindig bomlott nőm
után.</p>
<p>Egy napon nagy szerencsétlenség ért bennünket. Nőm kocsikázott a
Champs-Eliséen. Jön egy idegen kocsi s neki hajt lovainak. A lovak
megbokrosodtak, a kocsis leesett a bakról s a lovak elragadták a
kocsit. Nőm rémületében kiugrott a kocsiból s összeesett. Félholtan
hozták haza. Érdekes állapotban volt s magzatát elvesztette. Három
hétig élet-halál közt lebegett és csak lassan kezdett fölépülni. Ez
lett volna elsőszülöttünk.</p>
<p>Nőm ugyan fölépült, de mégis ez idő óta kezdett betegeskedni.
Gyógyíttattam, ápoltam, tengeri fürdőkre hordtam, de azért szűk
pénzviszonyaim miatt nem tudtam mindazt megtenni, a mit szivesen
megtettem s a mit megtenni szükséges volna.</p>
<p>Szűk pénzviszonyok!</p>
<p>Eszembe jut, hát csak elmondom. Volt egy barátom s egyuttal
közeli rokonom, ki gyakran igénybe vette házam szivesen nyujtott
vendégszeretetét. Hányszor nem volt ebédre valója! Hányszor
reggelizett nálunk s ha elkésett, hányszor költötte el jóizüen a
reggelink maradékát. Hányszor mondta nőmnek: adj egy napoleont,
<span class="pagenum"><a name="Page_194" id=
"Page_194">-194-</a></span> Ameli, bizony isten éhes vagyok s nincs
egy sonkaszeletre valóm! S mikor haza jöttem s testvéreimmel perben
álltam: hejh akkor ez a barátom és rokonom ugy elkerülte házamat,
mintha az tele lett volna ragályos betegekkel. Pedig akkor nekem se
volt gyakran egy sonkaszeletre valóm. Hanem mentse ki az, hogy nem
egyedül csak ő tett ugy velünk.</p>
<p>Volt családi életemben egy érdekes mulatságom. Mulatság is,
foglalkozás is. Ez a szakácskodás. Különös kedvem volt ehhez s még
nőtlen koromban megtanultam a franczia konyha sütő-főző művészetét
rendes tanító mesterektől. De főleg csak a ragouk, mártások,
sültek, zöldségek és saláták készítését. A tésztákkal,
fagylaltokkal már nem volt kedvem annyira foglalkozni. S hiába
gúnyolódol édes vajdám, én a szakácsművészetben nem utolsó
ügyességre tettem szert.<a name="FNanchor_19" id=
"FNanchor_19"></a><a href="#Footnote_19" class="fnanchor">19)</a> S
igen gyakori eset volt s ha magunk voltunk, csaknem mindennapi,
hogy reggelire vagy ebédre én készítettem nőmnek valamely kedvencz
ételét. Néha többet is. Néha az összes fogásokat. Franczia barátaim
közt többen foglalkoztak ezzel a mulatsággal. Tőlük kaptam kedvet
rá magam is.</p>
<p>Különösen pedig az öreg Dumastól.</p>
<p>Ismertem e nagy regényírót s többször találkoztam vele s két
izben beszélgettünk is az ételekről s azok készítése módjáról.</p>
<p>Én nem szoktam olvasni mást mint napilapot s ezt is csak
futólag. Egész életemen át se olvastam el egyetlen tudományos
könyvet, még történelmit se. Siheder <span class="pagenum"><a name=
"Page_195" id="Page_195">-195-</a></span> koromban olvastam ugyan
néhány regényt. Dumastól is kettőt vagy hármat, de a regényekkel is
úgy voltam, hogy a közepükön rendesen félbeszakítottam az
olvasást.</p>
<p>Nem hiszem ugyan, hogy minden főrendü kölyök olyan, mint én, de
a legtöbbje bizony semmivel se különb. Nem komolyabb, nem
alaposabb, tudományra nem szomjasabb, olvasásban nem szorgalmasabb.
A mi főrendi társaságainkban tudományról és művészetről társalogni
nincs szokásban. Utazás, vadászat, lovak, kalandok, asszonyok,
szinház, udvari és családi pletykák: ezek körül mozog a mi elménk.
Azért a tömeg mégis tudósnak, szellemesnek, tekintélyesnek tart
bennünket s tisztelettel környez. Az öreg Dumas kedves fecsegő
volt; a hányszor társaságában voltam, soha se komolykodott. Egyszer
mégis azt mondta nekem.</p>
<p>– Kedves Károlyi, az ön tudatlansága csakugyan
szeretetreméltó.</p>
<p>Volt oka ezt mondani.</p>
<p>Elmesélte magyarországi utazását. Mindenféle képtelenséget
össze-visszabeszélt a pesti Nemzeti Kaszinóban végig élvezett
étkezésekről. Kérdezte tőlem a magyar nemzeti ételeket s azok
készítése módját.</p>
<p>Én bizony ezt nem tudtam. Más nemzeti ételre, mint a sonkára és
a paprikás szalonnára, nem is emlékeztem.</p>
<p>Kinevetett. Kigúnyolt. Azt mondta, ő ötszáz franczia ételt tud
készíteni s a fokhagymát hetvenféle alakban tudja felhasználni.
Ezen kivűl ismeri Európa, Ázsia, és Afrika minden ételét s a
kaukázusi lezgek rizskásáját jobban tudja készíteni, mint maguk a
cserkeszek. <span class="pagenum"><a name="Page_196" id=
"Page_196">-196-</a></span> Hallott vagy olvasott valamit a magyar
ökörsütésről. Kérdezte tőlem: hogy csinálják azt? Egy szót se
tudtam neki felelni. Mert én ugyan ökörsütést életemben sohase
láttam.</p>
<p>Az igaz, hogy a szakácsművészethez többi franczia barátom se
értett többet, mint én, de azért mégis röstelkedtem tudatlanságom
miatt. Ez is egyik oka volt, a miért a sütést-főzést rendszeresen
tanultam.</p>
<p>A nagy háboru viszontagságaiból nekünk is kijutott. Házas
életemnek egyik legmozgalmasabb fejezete a franczia-porosz háboru s
ennek különösen az a része, mely Páris ostromából állott.</p>
<p>A sedáni csata után, mikor már bizonyos volt, hogy Párist a
németek körülzárják és ostromolják, mi hosszas tanácskozás után
arra határoztuk magunkat, hogy Párisban, az ostromlott városban
maradunk. A kérdés az volt, mennyi időre kell számítani, a mig
esetleg eltarthat az ostrom. Volt egy jeles hirben álló műszaki
tiszt ismerősöm, Ribeau, ki később Trochu táborkarához tartozott s
az ostrom folyamán egy kirohanásnál el is esett, – őt kérdeztem meg
tájékozódás végett. Ő azt mondta, hogy óvatosságból jó lesz fél
évre való táplálékot beszerezni, de ezt a véleményét csak
bizalmasan közli velem, másnak el ne mondjam.</p>
<p>– Miért nem mondhatnám el?</p>
<p>– Mert a túlzó hazafiak rögtön árulónak hívnak, mint oly embert,
a ki még föl is teszi, hogy a poroszok hat hónapig itt maradhatnak
s a francziák őket néhány nap alatt ki nem verik az országból.
<span class="pagenum"><a name="Page_197" id=
"Page_197">-197-</a></span></p>
<p>Ilyen tüzes hazafiságra csakugyan nem gondoltam.</p>
<p>De meg is fogadtam tanácsát. Feleségemmel együtt plajbászt,
papirost vettünk kezünkbe s neki álltunk a számításnak. Mennyi
liszt, száraz főzelék, zsir, só, kőszén, tüzelőfa, világító, fűtő,
thea, rum, czukor, kávé, füstölt hús, konzerv, bor stb. kell nekünk
fél esztendőre két cseléddel és egy kis kutyával? A nyers hús, hal,
zöldség nem oly dolog, a mit be lehetett volna előre szerezni, de a
többit csakugyan beszereztük.</p>
<p>Csakhogy mire beszereztük: épen elfogyott minden pénzünk. Hát
aztán cselédbérrel, napi kiadással, mosással, ruhával s effélével
mi lesz?</p>
<p>Megint csak az a gyalázatos pénzhiány.</p>
<p>Futottam bankáromhoz, a kinél szokta apám havi pénzemet
kiutalni, adjon pár hónapra valót előre.</p>
<p>Megtagadta. Mi lesz vele? Mi lesz a várossal? Hátha én is
elpusztulok? Hátha apám is elpusztul a háboruban? Mi lesz az ő
pénzével?</p>
<p>– Apámat csak nem eszik meg a poroszok Magyarországban?</p>
<p>– Hjah gróf ur, ha a poroszok ide el tudnak jönni, akkor már az
egész világ az övék.</p>
<p>Ostoba bankárja! Hanem azért pénzt csakugyan nem adott.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_18" id="Footnote_18"></a> <a href=
"#FNanchor_18"><span class="label">18)</span></a> Gróf Károlyi
Gábor 1887-ben Párisban volt nejével, a mikor közbenjárásomra s
tanácsomra a székesfehérvári kerület választói őt képviselőjüknek
jelölték. Erről csak utólag értesitettem őt s mikor haza jött is,
nekem <span class="pagenum"><a name="Page_198" id=
"Page_198">-198-</a></span> s néhány barátjának, köztük Goldstein
Izidor törvényszéki birónak nehezen sikerült a jelöltség
elfogadására rábirnunk. Erről egyébiránt Följegyzései II. kötetében
lesz szó bővebben.</p>
</div>
<div class="footnote">
<p><a name="Footnote_19" id="Footnote_19"></a> <a href=
"#FNanchor_19"><span class="label">19)</span></a> Gróf Károlyi
Gábor csakugyan nagyra volt franczia konyhaművészetével. E miatt
sokat évődtem vele. Itthon is franczia konyhát tartott. De én a
franczia konyha főtt husait, furcsa mártásait, föletlen zöldségeit,
czukortalan fagylaltjait, czukros tésztáit, sürü pépes ragouit,
becsináltjait ki nem állhatom. A bécsi konyha legtöbb
sültjét-főztjét épen nem tudom élvezni. Mig külön függetlenségi
pártunk fennállott, de azon kivül is, gróf Károlyi Gábornál
mindennap terítve volt öt-hat barátjára. Én az estebéd idejét
rendesen nála töltöttem, de az evés alól magamat fölmenteni kértem.
A sok articsókát, nyers zellerlevelet, kardót, fekete gyökeret s
öreg babsalátát nem tudtam élvezni. Sokat élczeltem gyakran
tréfából is a franczia konyha termékei fölött. Elmondtam: miből áll
a franczia generál-szaft, a közép-európai fürdők féléves szaftja s
a bécsi és budapesti generál-szaft. Ez utóbbit Pázmándy Dénesnek a
Hungáriában külön is bemutattam és elemeztem. Ő pedig nyomban
megirta s ezzel maga ellen zúditott minden vendéglőst. Még ma is
szidják érte. Én természetesen a tiszta magyar konyhát kedvelem, de
ennek gróf Károlyi Gábort sohase tudtam egészen megnyerni. És
semmire se volt olyan érzékeny, mint ha franczia ételeit
kigúnyoltam. Olaszországi utunkból egypár ételadomám mindig
elkeserítette.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_199" id=
"Page_199">-199-</a></span></p>
<h2>A NAGY HÁBORU ALATT.</h2>
<p class="summary">(Menekülünk Párisból. – Nyomoruságunk
Brüsszelben. – Gróf Károlyi Ede. – Darwin. – Olivier barátom.)</p>
<p>Pénz nélkül az ostromlott városban maradni, ha már enni valónk
lett volna is, nem lehetett. De egyébként is czélszerü volt
menekülni. Páris tanácsa kihirdette, hogy az idegeneknek a
menekülést tanácsolja, mert ha szükölködés vagy inség áll be, az
idegenekről csak másodsorban fog gondoskodni.</p>
<p>Ez ugyan engem nem ijesztett volna meg, de bizonyos, hogy az
idegenek óriási tömegekben rohamosan menekültek ki a világvárosból.
Párisban mindig van pár százezer idegen s ugyanannyi vidéki.
Elképzelni is bajos azt a tolongást, mely az összes vasuti
indóházaknál bekövetkezett.</p>
<p>Ez inditott minket is a menekülésre.</p>
<p>A pénzkérdés szerencsés megoldásra jutott.</p>
<p>Gyula bátyám épen Brüsszelben volt unokabátyánknál, gróf Károlyi
Eduárdnál. Az ő lányának udvarolt ugyanis: Georginának, kit fél év
mulva nőül is vett. Georgina nagy vonzereje tartotta ott Gyulát,
mint akkor már vőlegényt. <span class="pagenum"><a name="Page_200"
id="Page_200">-200-</a></span></p>
<p>Komornyikomat levéllel Brüsszelbe küldtem Gyula bátyámhoz, hogy
előlegezzen annyi pénzt, a mennyivel Párist elhagyhatjuk s
valamelyes összeget cselédeinknél is hagyhatunk. Komornyikom
harmadnap a szükséges pénzzel jött vissza.</p>
<p>Nehezen hagytuk el Párist.</p>
<p>Bevártuk a legutolsó menekülő vonatot. Másfelé, mint északnak
Rouen felé, már nem is menekülhettünk. Podgyászt épen nem lehetett
már semmit szállitani. Csak két kézi táskával menekültünk.
Cselédeink bent maradtak annyi élelmiszerrel, hogy nekik egy évre
is elég lehetett.</p>
<p>Igazán még felöltőt se vittünk magunkkal. Igaz, hogy gyönyörü
napos enyhe idő volt akkor, de utóbb magam is bámultam azon, hogy
egyikünknek se jutott eszébe felöltőt is vinni, vagy legalább nem
nyári ruhában indulni el.</p>
<p>Rouenben nagy párisi társaság jött össze. Nagy részben idegenek,
angolok, amerikaiak, olaszok. Olyanok, kiknek állandó lakásuk ugyan
Párisban volt, mint nekem is, de pénzüket kivülről kapták. A pénz
az ostromzáron át be nem jöhetett volna hozzájuk.</p>
<p>Az egész társaságnak, minden embernek, sőt a város egész
lakosságának csak egy véleménye volt. Az, hogy ez a rendkivüli
állapot egy hónapnál tovább nem fog tartani. Vagy kiverik a
poroszokat, vagy békét kötnek. Két hónapot töltöttünk el és se
győzelem, se béke. Sőt az ellenkező.</p>
<p>Egy reggel csak beállit hozzánk fogadósunk s fájdalmának
<span class="pagenum"><a name="Page_201" id=
"Page_201">-201-</a></span> kifejezése mellett udvariasan
kijelenti, hogy Belgium felé ma indul az utolsó menekülő vonat s
hogy a poroszok másnap reggel már Rouenben lesznek, ő azonban
szerencséjének tartja minket azontul is ellátni, a mint a
körülmények és a poroszok megengedik.</p>
<p>Egyuttal hozta a számlát.</p>
<p>Mi a poroszokat bevárni nem akartuk. Fizetni s aztán a kézi
táskát magunkhoz venni s a vasutra sietni egy pillanat müve volt.
Igy tett minden idegen.</p>
<p>Amiensen keresztül mentünk Brüsszelbe.</p>
<p>Minden állomás el volt már torlaszolva. Mindenütt katonák, sok
helyütt tüzérek és ágyuk is. A vonat igazán vontatva, nagy
vigyázattal, lassan ment előre.</p>
<p>Ellenséget is láttunk. Amienshez közel egy csapat porosz dzsidás
állt hadisorban a robogó vonat mellett nem messze s kézi fegyverrel
rálövöldözött vonatunkra. Emberhalál nem esett, de az asszonyok
nagy része ájuldozott. Egy féleszü amerikai visszalövöldözött a
poroszokra pisztolyából. Neki támadtunk, miért ingerli a
poroszokat? Neki mindegy – ugymond – a ki ő rá lő, arra ő visszalő.
Ez az igazság.</p>
<p>Szerencsésen beértünk Brüsszelbe. A baj csak itt jött ránk.</p>
<p>Először is borzasztó hideg volt. Deczemberben jártunk. A mi
párisi nyári ruhánk sehogy se tudott az idővel megbarátkozni.
Pénzünk ugyan téli ruhára még került volna, de arra el is fogyott
volna egészen. Hát aztán miből élünk? <span class=
"pagenum"><a name="Page_202" id="Page_202">-202-</a></span></p>
<p>Azután nem kaptunk szállást. Estennen értünk a városba, késő
estig jártunk gyalog a vendéglőket. Mindnyája tele volt párisi
menekülőkkel. Többet bejártunk tiznél – siker nélkül. Elfáradtunk
már, majd a nyelvünket öltöttük ki. Kocsira mégse ülhettünk, mert
az isten hidegje vett volna meg bennünket. Igy is vaczogott a
fogunk.</p>
<p>Elvégre a Hôtel de Sax-ban kaptunk egy szobát s ott
letelepedtünk. Milyen jól esett a thea, a meleg szoba és az a
bornyunyelv, a melyet hamarosan vacsorára kaptunk!</p>
<p>A mi szobánk elég tágas volt, többi menekülő barátunké mind
kisebb. Nálunk szoktunk tehát esténkint összejönni theára.</p>
<p>Mi azonban csak a theát adtuk, a meleg szobát, a vizet és
világitót. Mindenki tudta mindenkiről, hogy egyikünk sincs bővében
a pénznek s azért mindenki hozta magával az ennivalóját, sonkát,
nyelvet, hideg sültet, sajtot, kenyeret papirban vagy kendőben s
bort vagy sört, ki mit szeretett. Vidám, kedélyes, sőt mulatságos
esték voltak ezek.</p>
<p>Az ismerkedés könnyü volt. Egy sorsnak voltunk részesei. A kik
ugyanazon sorsnak részesei egy időben és egy helyen: azok közt a
barátságnak, a testvérisülésnek érzete könnyen föltámad. A testvéri
viszony pedig vagy édes, vagy viszálykodó. Viszályra köztünk nem
volt ok, hiszen semmi örökségen nem osztoztunk. Egymás közelében
ennélfogva igen jól éreztük magunkat. Mint a kik háborgó tengeren
egy hajóra szorultak. <span class="pagenum"><a name="Page_203" id=
"Page_203">-203-</a></span></p>
<p>Nézetünk s rokonszenveink is egyeztek.</p>
<p>Fájt a németek örökös diadala s a francziák örökös
csatavesztése. Lassanként mélységes ellenszenv fejlődött ki köztünk
a németek ellen.</p>
<p>A világ akkor a háboru kezdetén csodálatosan megbolondult.
Mindenki azt hitte és mindenki azt hirdette, hogy a háborut
könnyelmüen, vakon a francziák kezdték, nem a németek. Bismarcknak
semmi ravaszsága se sikerült jobban, mint az, hogy ezt a felfogást
a világ fejébe bele tudta verni. A vizeszü jó francziák maguk is
ezt hirdették, hogy minden veszteségükért császárjukat, III.
Napoleont tehessék felelőssé.</p>
<p>De uj év után már a belgáknál se az volt a kérdés, hogy melyik
fél kezdte a háborut, hanem az, hogy a német, a maga fékezhetlen
nagy erejével s erőszakosságával el akarja nyelni a világot.
Kezdetben sokan voltak vendégeim közt, kivált angolok és
amerikaiak, kik rokonszenvükkel a németek mellett buzogtak, de
lassanként mind elhallgattak s az én nézetemre tértek. Én nem
törődtem azzal, melyik fél kezdte a háborut. Én kezdettől fogva a
francziákkal tartottam.</p>
<p>Ez a mi kis fészkünk, bár alig volt benne franczia, utóljára
valóságos kis franczia táborrá alakult át.</p>
<p>Benső barátság fejlődött ki Dortig-gal, egy new-yorki amerikai
vagyonos emberrel, ki egy estét el nem mulasztott volna.</p>
<p>És Brunetti-vel, ki korábban spanyol követségi titkár volt
Florenczben, ott megismerkedett anyámmal és Pálma hugommal is s
Pálma hugomba annyira beleszeretett, <span class="pagenum"><a name=
"Page_204" id="Page_204">-204-</a></span> hogy kezét meg is kérte.
Házassággá azonban nem fejlődött a dolog.</p>
<p>Ez is ide szorult Brüsszelbe. Naiv, jókedvü, vidám fiu volt.
Mindig ott legyeskedett feleségem körül s keservesen panaszkodott
nekem nem egyszer, hogy feleségem nem akarja udvarlását türni, csak
gunyolódik vele.</p>
<p>Mégis vágytunk vissza Párisba. Hiába: más város az. Mi különösen
azért is vágytunk, hogy valahára ruhához jussunk.</p>
<p>Egy nap bolyongásunk közben találkoztunk gróf Károlyi Ede
unokabátyámmal. Megnéz bennünket, látja, hogy didergünk. Ránk
szól:</p>
<p>– Ugyan mit legénykedtek, mért nem öltöztök melegebben, hiszen
igy megfagytok.</p>
<p>Feleségem elneveti magát.</p>
<p>– Többet már csak nem tehetünk, mint hogy minden ruhánkat
magunkra veszszük, a mit csak Párisból elhozhattunk. S itt is
minden pénzünket már ruhára költöttük, de van is láttatja. Ime!</p>
<p>Mutatja keztyüjét. Azt csakugyan Brüsszelben vettük.</p>
<p>Szegény Edének megesett a szive rajtunk. Rögtön vitt egy női
ruha-raktárba egy nőszabóhoz s nőmnek vett egy egész öltöző ruhát s
egy téli bundát s nekem is egy téli kabátot. Kért, hogy fogadjuk el
tőle.</p>
<p>– De nem emlékül, mert bizony ezt mi azonnal elviseljük.</p>
<p>Olyan jó kedvü lett, a milyen ritkán szokott lenni. Az ilyen
rokoni nagylelküség is ritka dolog volt <span class=
"pagenum"><a name="Page_205" id="Page_205">-205-</a></span> nála. –
De oly kedvesen csinálta, hogy el kellett fogadnunk.</p>
<p>Meg kell még emlitenem, hogy a hires Darwin is négy izben vett
részt ingyenes és patriárchális estélyünkön. Mindig teát és
kétszersültet hozott magával. Sohase beszélt az ő tudományos
felfedezéseiről, ellenben feleségemmel nagyon szeretett
fecsegni.</p>
<p>Ameli nem volt tudós asszony. Egyáltalán távol állt az olyan
nőtől, a milyent a német kékharisnyának szokott nevezni. Magasabb
nőnevelő-intézeteket sohase látogatott. Olvasni se igen
olvasgatott. Untatta őt minden tudomány és tudóskodás. Néhány
könnyü regényt átlapozott, néhány napilap ujdonságait vagy
tárczarovatát megtekintette, a szinházat, ha volt pénzünk,
föl-fölkerestük s utazgatásaink: ime ezekből és a társalgásból
meritette minden ugynevezett tudományos ismeretét.</p>
<p>De hát az én feleségemnek nem is volt szüksége tudományra.</p>
<p>Bátor volt mindenkivel szemben. Férfival, nővel egyaránt. A
bátorság mindig és minden körülmény közt eltalálja a helyes
szavat.</p>
<p>Jól öltözködött. Termete szabályos, nyulánk és telt volt, – a
legegyszerübb öltönyben is előkelő alakot mutatott.</p>
<p>Elég szép is volt. Római remek arcz. Szemei se nem ábrándozók,
se nem hidegek, se nem komolyak, hanem élesek. Nagyon éles
tekintete volt, mintha mindig parancsolt volna. <span class=
"pagenum"><a name="Page_206" id="Page_206">-206-</a></span></p>
<p>A napi kérdésekhez, háboruhoz, csatákhoz, parlamenthez,
divathoz, szinműhöz, szerelmi és egyéb botrányokhoz ép ugy hozzá
tudott szólni, mint mivelt társaságunk bármelyik tagja.</p>
<p>Mire való ilyen nőnek a tudomány?</p>
<p>A női lelket elvégre ugy se érdekli más igazán, mint a férfi, az
asszony, a divat és a gyerek. Ha a nőnek nagy elméje és éles
figyelése van, ha figyelmét semmi ki nem kerüli, ha saját
érzelmeibe vakon el nem merül, ha folyékonyan beszél a társaság
nyelvén: akkor a nő nyugodtan részt vehet a legmagasabb és
legmiveltebb társaságban is, ha mindjárt olvasni és irni nem tudna
is.</p>
<p>Ameli tökéletesen beszélte a magyar, olasz, franczia és német
nyelvet. Fiatal volt, szép és bátor volt s magyar grófné volt:
mindez otthonosságot biztositott neki a leghiresebb férfiak közt
is. Különös tehetsége volt a férfiakat a maguk gyöngeségeikben
rögtön fölismerni: ez a tehetsége csipőssé tette szellemét és
társalgását. Annál jobban ragaszkodtak társaságához a férfiak.</p>
<p>Darwin kedélye édes volt, modora szerény, tudása határtalan.
Százszor többet tudott, mint a mennyit megirt. Szellemének óriási
gazdagsága mellett is nagyon kedvelte feleségem társalgását.</p>
<p>Sokszor elnéztem ezt a busa homloku, mély tekintetü,
szőrös-fürtös koponyáju nagy embert. Hejh, ha bennem nagyobb
ragaszkodás lett volna a tudomány iránt! Mennyi alkalmam volt nekem
ahhoz, hogy <span class="pagenum"><a name="Page_207" id=
"Page_207">-207-</a></span> Pasteur és Darwin kitárják előttem
lelküket! De más nagy tudósok és hatalmas emberek is!</p>
<p>Egyszer a társalgás Darwin különös buvárkodására, az emberi
nemzetség származására terjeszkedett ki. Nem én, nem is Ameli hozta
elő e tárgyat, hanem valaki más vendégeink közül. Mi magunk ugyan
sohase törtük a fejünket e fölött. Hogy és hogy nem, a társalgás
folytán előjött a szó arról, mi az oka annak, hogy az anya egyszer
férfigyereket, másszor leánygyereket szül s egyszer apjához,
másszor anyjához hasonlit a gyerek?</p>
<p>Darwin mosolyogva vett részt a társalgásban. Ez már csakugyan az
ő tudományához tartozott.</p>
<p>Nőm oda fordul hozzá.</p>
<p>– Mondja meg hát édes Darwin, ha nekünk gyerekünk lesz, fiu
lesz-e vagy lány s hozzám fog-e hasonlitani, vagy Gáborhoz?</p>
<p>– Ha megmondom is, kedves grófné, az én jövendőmondásom se ér
többet, mint másé. Ámbár sokat gondolkodtam e tárgy fölött. Azt
hiszem, a gyereknek rendszerint fiunak kellene lenni s kivétel
nélkül mindig az apához kellene hasonlitani, minthogy az élet
csirája az apától ered. Miért nincs igy: az okát bizony én nem
tudom. Hanem ugy gondolom, hogy önnek, grófné, mégis fia lesz s az
a grófhoz fog hasonlitani. Mert ön olyan élénk és figyelő
természetü, ön a legnagyobb társaságban s a legélénkebb társalgás
közben is annyira észrevesz mindent, hogy ön, ha áldott állapotba
jut, akkor se fog gondolatokba, tünődésekbe, képzelődésekbe
elmerülni s az apai életcsirát a maga <span class=
"pagenum"><a name="Page_208" id="Page_208">-208-</a></span>
természetes fejlődéséből nem fogja agymüködése által
kizökkenteni.</p>
<p>Feleségem elnevette magát.</p>
<p>– Nagyon magas bölcsesség ez nekem, édes Darwin. Ha nem veszi
rossz néven, majd annak idején kártyavetőt is megkérdezek.</p>
<p>Darwin mosolyogva felelt:</p>
<p>– Könnyen meglehet, hogy az jobban tudja.</p>
<p>Hanem elvégre csakugyan fiunk lett és csakugyan hozzám
hasonlitott.</p>
<p>A találkozás után Ede is csaknem naponként volt velünk
több-kevesebb időre. Ekkor mondotta nőmnek, a mit nőm aztán
haláláig emlegetett:</p>
<p>– Szegény Ameli, sajnállak, jobb sorsot érdemlettél, mint hogy
mi közénk keveredjél. Se neked, se Gábornak sohase bocsájtják meg
házasságtokat.</p>
<p>Jó próféta volt ugyan, de azért mi boldogok voltunk és sohasem
bántuk meg, hogy egybekeltünk.</p>
<p>Brüsszelben maradtunk mindaddig, mig Bazaine Metzet a
poroszoknak fel nem adta.</p>
<p>Egy este ülünk lent a fogadó ebédlő-termében s hallunk kivülről
a terem ajtajából kiabáló hangokat s a cselédség részéről goromba
szavakat. Perczekig tart a viaskodás. A pinczérek azt mondják, hogy
valami részeg csavargó akar a terembe behatolni.</p>
<p>Fölkelek, kinyitom az ajtót s csakugyan egy borzasztó elzüllött
alakot látok magam előtt. Fején rongyos sipka, arcza tele sárral,
porral, verekedés nyomaival; vállán rongyos, piszkos szürköpönyeg.
Kiéhezve, kifáradva. <span class="pagenum"><a name="Page_209" id=
"Page_209">-209-</a></span></p>
<p>A mint meglát, mereven néz rám s a nyitott ajtón át feleségemre
is.</p>
<p>– Nem ismer ön? kérdé.</p>
<p>Hangjáról rögtön megismertem. Olivier Viktor volt, barátom,
házassági egyik tanum. Megöleltem, megcsókoltam s bevittem a
társaságba s ott bemutattam.</p>
<p>Metzből jött. Fogoly lenni nem akart. Becsületszavát adni, hogy
nem harczol a porosz ellen, nem akarta. Álruhába, hajtsárruhába
öltözött s átszökött mind a franczia, mind a porosz seregen s
hallatlan nélkülözések közt Brüsszelbe jött. Nem volt egy garas
pénze sem. Nyomban felöltöztettük; adtam neki annyi pénzt, a mennyi
telt; pár napig köztünk volt s kipihente magát s azután sietett
vissza Francziaországba: Chanzy hadtesténél harczolt tovább.
Kapitány volt a lovas vadászoknál.</p>
<p>Ha a poroszokról volt szó, reszketett dühében. A mi gyalázó és
átkozódó szó van a franczia nyelvben, mind fölhasználta a poroszok
ellen. S jól állt neki, mert igazi hős volt.</p>
<p>– Átkozott poroszok! Barbárok, rablók, orgyilkosok! Mindig
tizszeres erővel támadnak. De azért hiába. Nem engedünk. Én nem
engedek. Páris alatt megfojtjuk őket. Vagy Orleánsnál, vagy a
tengerparton. Békét nem kötünk. A ki nekem békéről beszél: lelövöm,
mint a kutyát. Csak egy napig nyugszom, csak ki akarom magam
aludni, rögtön fölkeresem ezredemet. Nem nyugszunk addig, mig
ezeket a betörőket száz esztendőre meg nem fenyitjük. <span class=
"pagenum"><a name="Page_210" id="Page_210">-210-</a></span></p>
<p>Közbeszóltam.</p>
<p>– Nagy előnyben vannak, kedves Olivier. Sokan azt hiszik, ők
maradnak fölül.</p>
<p>– Akkor megdöglöm. De azt én meg nem érem, hogy ők elnyomják
Francziaországot. Nevetséges gondolat. Semmit se vesztettünk még
el. Csak néhány meglepetés ért bennünket. Csekélység. A nemzet még
most fog igazán fölébredni. Előre, előre!</p>
<p>Hány ilyen hősük volt akkor szegény francziáknak!</p>
<p>Először azt hittük, hogy Metz feladása után vége lesz a
háborunak s mi mehetünk vissza Párisba.</p>
<p>Erről szó se lehetett. A tél borzasztó hideg volt. Kényelmünk
minél kevesebb. Nőm egészsége hanyatlani, bomlani kezdett. El
kellett magunkat határoznunk, hogy Brüsszelt elhagyjuk.</p>
<p>De hova?</p>
<p>Haza nem jöhettem. Házasságunk már tudva volt, apám engem nőmmel
együtt el nem fogadott volna. Anyám ekkor Vicenzában lakott. Volt
neki egy nagy kastélya, ott kényelmesen elférhettünk volna, de
minket anyám se fogadhatott.</p>
<p>Nőmet melegebb éghajlat alá kellett vinnem s azért Olaszországot
szemeltem ki. Németországon s a Brenneren keresztül Milanóba
utaztunk s ott egy fogadóba szálltunk.</p>
<p>A fogadóban nem sokáig voltunk. Annak költségeit nem igen
győztük volna. Fogadtam hát egy kis magánlakást, melyet édes
vajdám, részletesen le kell irnom.</p>
<hr class="chap" />
<div class="chapter"></div>
<p><span class="pagenum"><a name="Page_211" id=
"Page_211">-211-</a></span></p>
<h2>MILANÓBAN.</h2>
<p class="summary">(Milanói lakásom. – Fofó kutyám élete és halála.
– A japáni ember sirja. – Rothschild Adolf. – A párisi ostrom alatt
mindenem elpusztult. – Nápolyi utunk. – Apám nem ad szállást. – Mit
vétettem?)</p>
<p>Ez volt az első milanói lakásom. Nem messze esett egy
mellékutczában a Domo terétől. Volt benne egy hálószoba egy kis
alkovennel és egy ebédlő.</p>
<p>De milyen ebédlő?</p>
<p>Ez volt egyuttal a konyha is. Volt benne egy kandalló, a
herczegi paloták kandallójának alakjában, de nem márványból, hanem
csak szines cserépből. Ez a kandalló egyuttal takaréktűzhelynek és
sütőnek volt berendezve. Mellette pedig egyik oldalán a fa- és
kőszénraktár, másik oldalán az éléstár az edények és konyhaszerek
részére. Csinos faragásu és festésü faszekrény mind a raktár, mind
az éléstár. Itthon ékszerszekrénynek használnák az effélét. Okos az
olasz. Ur is tud lenni, szegény is. Ha az ember elvégezte a főzést
és étkezést s rendbe hozta a kandallót s a raktári és éléstári
szekrényeket s feltörölte a kőszén nyomait s ha még hozzá egy pár
virágcserepet tett a kandallóra: <span class="pagenum"><a name=
"Page_212" id="Page_212">-212-</a></span> ime készen volt az ebédlő
és társalgóterem előkelő alaku butorokkal s remek képekkel vagy
azok ügyes másolataival. Pedig hát konyha és éléskamara az
egész.</p>
<p>Fogadtunk egy öreg asszonyt, a ki bejárt tisztogatni. Se nem
lakott, se nem hált ott. Csak bejáró volt, tizenkét lira havi
fizetéssel.</p>
<p>A lakásért fizettünk 400 lira évi bért, a mi pénzünk szerint
mintegy 180 forintot. Apám háromszáz botos ispánt tartott, az
utolsó botos ispán lakása is többjébe került.</p>
<p>A kandallót én ujra csináltattam. Alakot, szint, összhangot,
remek stilust adtam neki. S a főzéshez és sütéshez czélszerü
átalakitásokat eszközöltem benne. Belekerült 50 lirámba.</p>
<p>A grófnő és urnő volt a feleségem. A szobalány szintén a
feleségem. A komorna megint a feleségem. A szakácsné épen csak a
feleségem. Mivelhogy komornára, szobalányra, szakácsnőre épen nem
telt.</p>
<p>A főzés alól azonban fölmentettem feleségem. Főztem magam. Hiába
tanultam volna a szakácsművészetet?</p>
<p>Igy éltünk hárman együtt kedvesen. Tudniillik én és a feleségem
és a Fofó.</p>
<p>Fofó. Ez egy kis mopsz kutya volt, melynek története van.
Elmondom neked, édes vajdám. Ismerte őt Darwin is s nem hiszem,
hogy világhirü műveiben a Fofóról is ne volna néhány észlelete.</p>
<p>Demidoff Anatól herczeggel Párisban jó barátságban éltem. Ő jó
orosz és keleti szokás szerint nekem nem egyszer értékes baráti
emléktárgyat akart adni. Mindenkor <span class="pagenum"><a name=
"Page_213" id="Page_213">-213-</a></span> visszautasitottam.
Megmondtam okát is. Megmondtam, hogy én ugyan gróf Károlyi vagyok,
a föld kerekségének harmadfél ezer urasága közül az egyik, de az én
uraságom csak az utczán, a társaságban és a nyilvánosság előtt áll
fenn s egyéb kincsem nekem, mint a keresztelőlevelem, nincs s igy
az értékes baráti ajándékokat nem viszonozhatom, tehát el se
fogadhatom.</p>
<p>– No no, zsugori vagy bizony te, mint valamennyi Károlyi, hanem
hát igy is jól van. Adok én neked mégis egy olyan emléktárgyat, a
melyet elfogadsz, pedig az egyenesen az én felséges czárom
udvarából származik.</p>
<p>Akkortájban irta Sardou a Seraphine la Devotte czimű darabját.
Az első előadásra nekünk is küldött jegyet és meghivót. Mikor onnan
hazamentünk: egy kis kosárban ott nyöszörgött valami féreg.
Fölveszem, nézem, hát egy kéthetes kutyakölyök volt, Demidoff
herczeg névjegyével.</p>
<p>Ezt csakugyan elfogadtam.</p>
<p>El is kereszteltem azonnal Sardou darabja után Seraphinenek. Igy
is hivtuk valamennyien, de azután lassanként mégis csak Fofó név
fejlődött ki a Seraphineból. Csodálatos ez. Sokszor eltünődtem
azon, miként alakulnak át a nevek, kivált a sokszótagu nevek.
Miként lesz az Elisabethából Böske, az Izraelból Szrul, a
Gregoriusból Gecző. Igy lett Seraphineból Fofó. A tudósok fejtsék
meg ennek a titkát.</p>
<p>A kutya gondos ápolásban s kitünő nevelésben részesült.
<span class="pagenum"><a name="Page_214" id=
"Page_214">-214-</a></span> Azt a hüséget és ragaszkodást, melylyel
ezt meghálálta, leirni nem lehet. Velünk is volt mindig, a meddig
élt. Ha pedig én magánosan utaztam haza vagy máshova: mindig
magammal vittem. Magyarországi hitelezőim már egyenesen őt kisérték
figyelemmel. Az ügyvédek engem nem ismertek, hanem Fofót ismerték,
s ha már meglátták az Egyetem-téren, ugy jöttek rám, mint a sáska.
Gyula bátyám irta is egyik levelében, hogy ha Magyarországba jövök,
ne hozzam magammal, mert különben inkognitó nem jöhetek.</p>
<p>Olaszországban tiz évig volt velünk.</p>
<p>Mikor Endre fiam született s látta, hogy azt mennyire szeretjük
s egyik kézből a másikba adjuk: ezért nagyon megneheztelt. Erőt
vett rajta a féltékenység. Egy darabig rá se nézett a gyerekre. A
bábára gyanakodott, hogy az csempészte be a házhoz. Ezért a bábát
elemésztette volna egy kanál vizben. De mikor később látta, hogy a
dolgon már nem segithet, akkor Endre fiammal mégis kibékült, sőt
annyira szerette, hogy a dajkával együtt ő is mindig kisérte s
fölötte éber figyelemmel őrködött. Hanem a bábát azontul is mindig
erős gyanuval fogadta, s valahányszor jött, mindig gondosan
megvizsgálta, nem hoz-e magával kis babát. Egy második gyereket
bizonyára nem tűrt volna meg a háznál.</p>
<p>Halálát aggkori elgyengülés okozta. Ez Francziaországban a
luxeilles-i fürdőben következett be. Öreg volt már, őszült, se
látott, se hallott jól. Ragaszkodása annál nagyobb volt hozzám.</p>
<p>Egy napon reggelinél voltam. Feleségem már haza <span class=
"pagenum"><a name="Page_215" id="Page_215">-215-</a></span> ment,
de én még az étteremben maradtam. Feleségemet Deville tábornok, ősz
öreg katona barátom kisérte haza. Egyszer csak jön a tábornok nagy
sietve.</p>
<p>– Jőjjön, jőjjön csak, barátom, haza azonnal, kéreti a grófnő,
nagy baj van, a Fofó aligha végrendeletet nem akar csinálni.</p>
<p>Feleségem tudniillik Fofót nagy nyugtalanságban és szomoruságban
találta. Sirt és nyöszörgött s valamit mondani akart. Feleségem
szól hozzá:</p>
<p>– Mit akarsz, talán az uradat akarod látni?</p>
<p>A kutya megértette a kérdést s örvendezés jeleivel adott
feleletet. Ekkor küldte utánam a tábornokot.</p>
<p>Haza sietek. A kutya hozzám kivánkozik. Fölveszem ölembe, rám
néz könyes szemekkel s kezemet nyalja. Aztán egyet csuklik s vége
van.</p>
<p>Érzékeny jelenet volt, maga az öreg Deville tábornok is könyeit
törölte. Nőm és Endre fiam igaz szivvel megsiratták.</p>
<p>Grammont őrgrófnak van Luxeillesben egy szép erdeje, sétautakkal
telve. Erdőfelügyelőjét felkerestem s két sétaut keresztezésénél
egy kis tisztást a kutya sirjának megszereztem. Oda temettük el.
Egyszerü kis obeliszk sirkövére ezt vésettem:</p>
<p>A Mon Fidel Ami Fofó.</p>
<p>Bolondság ez, édes vajdám, ugy-e? Hát ilyen bolondságokból áll
az élet.</p>
<p>De még nagyobbakból is.</p>
<p>Mikor 1887-ben májusban kint voltunk Párisban s luxeillesi egyik
fürdői ismerősömmel véletlenül találkoztam: <span class=
"pagenum"><a name="Page_216" id="Page_216">-216-</a></span> ő
közölte velem a sok fürdői ujdonság közt, hogy érdekes sétálópont
Grammont erdejében egy Fofó nevü japáni ember sirja, a melyre
minden arra járó dob egy csokrot vagy egy szál virágot. Ki tudja,
idővel minő hagyományok, minő mesék fognak támadni ama ismeretlen
japáni ember életéről és haláláról?</p>
<p>A ki nem volt más, mint az én mopszom.</p>
<p>Hány történelmi nagyság, hiresség és bucsujáró szent hely
keletkezett már ilyen szokásból, ilyen tévedésből, ilyen
hazugságból?</p>
<p>Mindenki elgondolhatja, mily jóizün nevettem én szegény Fofó
kutyám siremlékének e különös szerencséjén. Ismerősöm csak elbámult
rajtam. Sehogy se értette, mi nevetni való van egy szegény japáni
ember halálán. Elmondtam neki a sirkő feliratának történetét.</p>
<p>Ő is nevetett, de azért a fejét csóválta. Sehogy se akart nekem
hinni. Ugy vélekedett, meg akarom őt dévajul téveszteni. Meg is
mondta.</p>
<p>– Ön csalódik vagy engem félre akar vezetni. Kutyáról még soha
senki nem mondta e szót: »barátom.« A sirkövön pedig ez van:
Fofónak, az én hű barátomnak. Sok fürdő vendég ismeri is, a ki a
sirkövet fölállitotta s a kinek Fofó igazi hű barátja volt. Ez egy
párisi ur, nagy utazó, a ki Fofót Tokióban vette maga mellé s a
kitől azóta Fofó el nem maradt, sőt egyszer életét is megmentette.
Igy áll a dolog.</p>
<p>No szépen vagyunk.</p>
<p>Én tudom egyedül a Fofó történetét s épen csak nekem nem akarják
azt elhinni. Mert a mit én erről <span class="pagenum"><a name=
"Page_217" id="Page_217">-217-</a></span> tudok: az oly egyszerü
dolog, hogy az nem tetszhetik az embereknek. A mi pedig nem
tetszik: azt nem hiszik se könnyedén, se szivesen.</p>
<p>Herczegi erdő. Sürü lombok, a lombok közt fekete árnyék, vad
virág, gyapjas moha, örökös szellősusogás. Emberek nem igen járnak
itt s ime mégis sirkő áll e helyen, kőből faragott, obeliszk alaku,
arany felirattal. Tehát költséges is. Ki az ördögnek jutna eszébe,
hogy ez obeliszk alatt kutya alussza örök álmait.</p>
<p>Hiszen kutyájával szemben senki se hiu. A sirkövet elvégre vagy
szokásból vagy hiuságból állitják az emberek. Itt se szokásról, se
hiuságról nem lehet szó. Az a sir tehát csak ember sirja lehet, s
azt a siremléket csak annak a halottnak közelállója emelhette vagy
valami örököse. Ámde kutya örökséget se hagy maga után. Hiszen a
bőre se ér most már sokat a mi időnkben.</p>
<p>Mindez tökéletesen világos.</p>
<p>Kétségtelenül akad majd tudományért lelkesülő derék férfiu, a
kit érdekelni fog sok mindenféle dolog, s egyebek közt Fofó sorsa,
eredete, élettörténete s halála is. Nyomról-nyomra halad
kutatásaiban s végre Tokió környékén, Japánban ráakad egy Fofó nevü
családra is, a melyből harmincz-negyven év előtt egy fiatal ember
egy európai utazóval eltávozott és sohase tért vissza. Néhány
levelet még irt a tengerről, Dsiddából, Máltából, Marseilléből, de
utóbb e levelek is elmaradtak s azóta se hire, se hamva. Tart majd
e kérdésről felolvasást is, melyet nagy érdekkel hallgatnak hölgyek
<span class="pagenum"><a name="Page_218" id=
"Page_218">-218-</a></span> és férfiak, a kik közt sokan el is
határozzák, hogy elmennek majd Grammont herczeg erdejébe s
okvetlenül megnézik a szegény japáni sirját.</p>
<p>Már most, édes vajdám, én is ott leszek a felolvasáson s mint
igazságszerető ember, nyomban felvilágositom a tudóst is, a
közönséget is. Tudod-e mi lesz ennek a vége?</p>
<p>Az lesz a vége, hogy engem ugy kilöknek a társaságból, hogy a
lábam se éri a földet. Szerencsés leszek, ha a rendőrség le nem
fülel s mint közbotrányokozót be nem zár.</p>
<p>Igy lesz biz az!</p>
<p>De visszatérek milanói lakásunkra.</p>
<p>Bizony az szegényes lakás volt. Feleségem tudta, hogy én már
csak mindenkit szivesen fogadok magamnál s egyszer mégis
elutasitott egy hirneves vendéget.</p>
<p>Rotschild Adolf báróval Párisban jó ismeretségben voltam. Neki
ugyan tiz millió frank jövedelme volt, nekem pedig csak
tizennyolczezer frank, de azért, ha találkoztunk, kedveltük
egymást. Ő csak egy hatvan éves családhoz tartozott, én pedig egy
hatszáz éveshez: ez sok különbséget kiegyenlitett. Már azért is,
mert művelt, jómodoru s jókedélyü ember volt.</p>
<p>Ő is kiszorult Párisból s ő is véletlenül Milánóba vetődött.
Pénze ugyan elég volt, de pénzügyi aggodalmai tán sulyosabbak, mint
az enyémek. Nekem a háboru nem igen árthatott, neki pedig
sokat.</p>
<p>Egyszer nőmmel sétálunk a Viktor Emánuel gallérián, mikor elénk
vetődik báró Rothschild. Alig panaszoljuk <span class=
"pagenum"><a name="Page_219" id="Page_219">-219-</a></span> el
egymásnak bajunkat, ő szeretetreméltó bizalommal meghivja magát
hozzánk ebédre. Én még el se tudtam gondolni, mit feleljek,
feleségem már nevetve felelt:</p>
<p>– Tudja, báró, én igen köszönöm szives bizalmát, de most nem
fogadhatjuk mostani lakásunkon. Meg akarjuk tartani az ön jó
véleményét, mostani szegénységünket pedig ön könnyelmüségnek
tekintené.</p>
<p>Igaza volt feleségemnek. Furcsa dolog lett volna, hogy én főzzek
báró Rothschild számára ebédet, feleségem pedig tányért váltson s
felszolgáljon. Főzni ugyan jól tudtam a magunk számára, de idegen
számára még nem próbáltam.</p>
<p>Elmondtam ezt később Garibaldinak. Összeszidott érte.</p>
<p>– Hibázott ön, Gábor. Már én csak megvetem a történelmi
arisztokratákat s azért, hogy szerencsések voltak születni, én
semmi jogot és tekintélyt az ő számukra nem engedélyezek. De
Rothschildékkel s a pénztőzsérekkel szemben mégis becsülőm őket.
Önnek ősei ezer év óta kormányoznak egy országot; voltak köztük
hősök, hadvezérek, fejedelmek, szabadság bajnokai, rablók,
gyilkosok, de mindig hatalmasok. Szóval, valódi arisztokraták. Ön
is az. Önnek meg kellett volna mutatni, hogy ön előtt Rothschild
akkor is csak ezer ismerősének egyike, mikor ön szegény s
Rothschild véleményére akkor se ád többet, mint mikor gazdagon,
fényüzéssel fogadhatja.</p>
<p>Ugy segéljen, igaza volt az öregnek. Egy galagonyaágból faragott
valami botot Kaprérán, mikor ezeket <span class="pagenum"><a name=
"Page_220" id="Page_220">-220-</a></span> mondta. Mégis csak fura
jelenet lett volna az, hogy én, a hősök, hadvezérek, fejedelmek,
rablók, gyilkosok, de mindig hatalmasok unokája, főzőkanállal,
köténynyel és patyolat-sapkával fogadjam a száz milliók urát.
Hiszen, ha csak egy fogadó-szobám lett volna: megteszem.</p>
<p>Tavaszig voltunk ebben a lakásban.</p>
<p>Időközben pár napot Fofóval haza jöttem, apámat meglátogattam.
Puhatolództam a család hangulata iránt s kedvező jelenségek esetén
egyengettem volna a házasságomban való megnyugvás utját. De sikerre
nem volt kilátás. Testvéreim ugyan megnyugodtak volna, de ők apám
nézetével ellenkezni nem akarhattak. S talán, ha ellenkeznek, annak
se lett volna sikere.</p>
<p>Mikor kitavaszodott s már nagyon kezdett az idő melegedni, a
Como taván béreltem ki egy kis villát. Ratazziné villája volt ez a
tóparton egy kis kerttel. Szépen s kényelmesen volt berendezve. Itt
több hónapot töltöttünk. Jó levegő, bájos vidék s jó és nagy
társaság, feleségem egészen felüdült.</p>
<p>Sok régi ismerősöm volt itt Párisból és Olaszországból,
francziák és olaszok. Átellenben volt a Villa D’Este fogadó. Ez
csaknem ismerősökkel volt tele. Csónakon jártunk át, hol ők
hozzánk, hol mi hozzájuk. Sok szerenádot rendeztünk a tavon.</p>
<p>Ez időben végződött a háboru s én nagyon nyugtalanul alig vártam
a perczet, hogy Párisba visszamehessek. Hisz ott kellett hagynunk
mindenünket két idegen cseléd kezén.</p>
<p>Ottani lakásom pedig jól be volt rendezve. Voltak <span class=
"pagenum"><a name="Page_221" id="Page_221">-221-</a></span>
értékeim is. Butorok, fegyverek, gobelin szőnyegek, porczellán- és
majolikarégiségek, ezüstök, néhány jó kép, vadászati trophaeumok,
afrikai és ázsiai emléktárgyak. Mi lett ezekkel?</p>
<p>Alig hogy megjött a hir, hogy a poroszok elvonultak s a
versaillesiak bementek Párisba: én is utra keltem azonnal.</p>
<p>Mikor Párisba értem, ott még minden a legnagyobb zavarban és
rendetlenségben volt. A Commune még akkor dolgozott a legnagyobb
tüzzel. De igazi tüzzel és igazi vassal.</p>
<p>Az igazat megvallva, én nem sokat törődtem a Comunnel, miattam
pusztithatott, gyilkolhatott, gyujthatott, valamint a kommünardokat
is lőhették rakásra. Én csak lakásomat kerestem.</p>
<p>Lakásomat épen találtam. Egy porosz bomba ugyan keresztül ment
rajta felülről lefelé, de kárt nem csinált. Mindenemet megtaláltam
épségben, csak lovaimat nem. Azokat a mészárosok kimérték az éhező
haza számára. Bizonyára jól megfizették az árát, de cselédjeim
azzal be nem számoltak. Azt mondták, hatósági felhivásra kellett a
lovakat beszolgáltatni.</p>
<p>Egy hónapig voltam ott dolgaim rendezni, azaz: minden értékes
holmimat zálogházba vinni és sürgős apró adósságaimat kifizetni.
Irtam haza apámnak és Gyula bátyámnak is, hogy valami nemzeti
kölcsönnel vagy előleggel segitségemre legyenek; mert a háboru
nemcsak Francziaországot tette tönkre, hanem engem is. Jött is
segitség. <span class="pagenum"><a name="Page_222" id=
"Page_222">-222-</a></span></p>
<p>Kijött Pista öcsém. Ő ugyan értékeimet kiváltotta, de pénzt nem
adhatott, lakbéremet meg elfeledte kifizetni. A vége az lett, hogy
lakbérért elárverezték mindenemet, csak porczellánomat, feleségem
ruháit és fehérnemüit tudtam megmenteni. Adtak is akkor árverésen
valamit képekért, gobelinért s diszfegyverekért és butorokért! A
háboru és Commune után! Pista öcsém eljárásának iratai utóbb az
ügyvédek kezébe kerültek. Ez volt még hátra. A mit ő jól csinált
volna: no hiszen elrontották ezek. A végén 30,000 forintot
számitottak be terhemre.</p>
<p>Párisi ismerőseimet, kik az ostrom alatt benrekedtek, mind
meglátogattam s azután visszamentem Olaszországba, hol feleségemet
megint betegen találtam.</p>
<p>A telet ismét Milanóban töltöttük, de akkor már jobb lakásra
tettünk szert s fogadtunk szobalányt és szakácsnét is.</p>
<p>Nyár elején Genuába költöztünk át. Volt egy öreg kastély a
tengerparton, nagy, de elhanyagolt kerttel, mely közvetlenül a
tengerig nyult le. Ez volt a Palazzo Gnecco. Ezt béreltem ki fél
évre. A kertből egyenesen a tengerbe lehetett menni fürödni.
Használtuk is az alkalmat és a kényelmet naponként.</p>
<p>Egyszer azonban majd megevett a czápa. Távolabb usztam a
csónaktól, mint kellett volna s egy czápa oda vetődött. Én nem
láttam, de csónakosom észrevette s orditott és evezőjével
integetett rám, hogy meneküljek. Végre észrevettem mit akar s erőm
kimerültéig siettem a csónak felé. A czápa is észrevett és
egyenesen <span class="pagenum"><a name="Page_223" id=
"Page_223">-223-</a></span> utánam rohant. Egyetlen másodpercznyi
késedelem a kikerülhetetlen halált idézte volna elő. Már hanyatt
fordult, hogy bekapjon, mikor én a csónakra kapaszkodtam. Hajósom a
hosszu evezővel ütötte orron, még se távozott rögtön csónakunktól.
De távoztunk mi tőle. Csak puska lett volna nálam.</p>
<p>Genuai életünk kellemesen folyt ekkor. Olasz s franczia barátaim
seregestül látogattak. Sokat vitorláztunk, sokat halásztunk,
zongora és ének mellett sok kedves estét töltöttünk. A hölgyek közt
feleségem is énekelt. Szép üde és iskolázott hangja volt s nehány
olasz, franczia és magyar dalt kitünően énekelt el.</p>
<p>Társaságunkban gyakran részt vett Kossuth Ferencz is. Ő akkor
vasuti felügyelő volt az olasz kormány szolgálatában s vasutai egy
része arra a vidékre esett. Valahányszor arra jött s pedig gyakran
jött, mindig fölkeresett. Vele egyébiránt s Lajos Tivadar öcscsével
már gyermekkorunktól fogva barátságban álltunk.</p>
<p>A félév leteltével, az ősz végén ismét Milanóba költöztünk. Jó
lakást találtam a Corso Venezián. A leghidegebb három téli hónapot
itt töltöttük. Innen néhány napra haza is ellátogattam apámhoz és
testvéreimhez. De csak egyedül.</p>
<p>Feleségem e télen se érezte magát jól. Az orvosok légváltozást
ajánlottak. Elhatároztuk tehát, hogy Nápolyba megyünk. S minthogy
hajón akartunk utazni, átmentünk Genuába.</p>
<p>Itt este szálltunk a hajóra. A hajó neve volt Principe Humberto.
Valamennyi genuai ismerősünk mind kikisért <span class=
"pagenum"><a name="Page_224" id="Page_224">-224-</a></span> a
hajóra s velünk maradt éjfélig. Éjfélkor kellett volna a hajónak
megindulni, de késlekedett; azt mondták, még nem készült el a
rakodással. Mi tehát kabinunkba vonultunk s lefeküdtünk.</p>
<p>Egyszer csak arra ébredek föl, hogy gurulok jobbra-balra.
Borzasztó zivatar bömbölt odakünt. Kimegyek a kabinból, azt
gondoltam, már Livornó felé járunk, de ördögbe, még mindig csak a
liguriai partokat láttam. Kérdem a matrózokat, mikor indultunk.
Mondják hat órakor. Tehát hat órai késéssel. Délután négy órakor
értünk Livornóba délelőtti tiz óra helyett.</p>
<p>Mikor a livornói kikötőben már nyugodtan állt a hajó: kérdem,
mikor indulunk innen? Esti 9-kor, volt a felelet. Nőmet karon
fogom, gyere fiam, menjünk a városba ebédelni. Csónakra ültünk s
kiszálltunk. Szakácsnénkat, inasunkat minden podgyászszal együtt a
hajón hagytunk.</p>
<p>Megebédeltünk, megnéztük a várost, feleségem rendkivül kedves
volt, sejtettem, hogy valami inditványa lesz. Egyszer csak
előáll:</p>
<p>– Édes Gábor, ha belenyugszol, én gyalog ugyan elmegyek
Nápolyba, de a hajóra én vissza nem megyek, mert ott én
meghalok.</p>
<p>Szépen vagyunk. Egyszer akartam takarékoskodni s vasut helyett
hajóval utazni. Az lett belőle, hogy most már az egész hajódijat
is, az egész vasuti dijat is fizetni kellett.</p>
<p>Benéztünk Flórenzbe.</p>
<p>Onnan kínos volt az utazás Rómába. Első osztályu <span class=
"pagenum"><a name="Page_225" id="Page_225">-225-</a></span> jegyünk
volt, de annyian utaztak, hogy négyünket szoritottak be egy
másodosztályu fél szakaszba. Igy kellett tölteni az éjszakát. Én a
földre feküdtem a büdös lábak közé s ott voltam egész éjjel, hogy
feleségem két ülőhelyet nyerjen. Természetesen ez se volt
kényelmes, mert ki nem nyujtózhatott, az olaszok pedig ezenfelül
mindig disputáltak és pöfékeltek. De azért feleségem nem
panaszkodott volna a világért sem, csakhogy a szárazon lehetett,
nem a tengeren.</p>
<p>Rómába összetörve érkeztünk meg reggel s már a kiszállásnál sok
ismerősre bukkantunk. Több napon át ott voltunk s megnéztünk
futólag mindent. Egy régi ismerőssel, Stumm porosz
huszárhadnagygyal is találkoztam, ki Németország részéről követségi
ügyvivő volt a pápai udvarnál. Kemény protestáns, a ki magunk közt
igazi huszárosan beszélt a pápaságról. Fölajánlotta, hogy ő
alkalmat szerez, hogy a pápát a vatikáni kerti sétája közben
megláthassuk. Én bizony erre nem voltam kiváncsi, de feleségem
igen. Igaz, hogy az öreg Pio Nono pápa akkor még egészen jó szinben
volt. Egy áldott, jóképü, öreg falusi plébánoshoz hasonlított.</p>
<p>Nápolyba este 9 órakor érkeztünk. Volt egy comoparti jó
ismerősöm: Noja gróf, Monteleone herczeg veje, ő már előre egy
nagyon szép és előkelő lakást bérelt ki számunkra a Riviera
Chiaján. Egyenesen oda mentünk tehát s szentül hittük, hogy
cselédeinkkel együtt minden holminkat már a legjobb rendben ott
találjuk.</p>
<p>Csalódtunk. Oly borzasztó idő volt a tengeren, hogy <span class=
"pagenum"><a name="Page_226" id="Page_226">-226-</a></span> szegény
cselédeim csak másnap délben érkeztek meg. Mikor a Principe
Humberto a tenger magasán mutatkozott, magam mentem eléjük
csólnakon s vittem őket haza. Félholtak voltak, kivált inasom, a
kit ágyba kellett fektetni, három napig mozdulni se tudott. Jó volt
tehát mégis vasuton utaznunk.</p>
<p>E vihar alatt vitte el a tenger a nápolyi kikötő egyik
jelentékeny részét.</p>
<p>Nápolyban eleintén nagyon jól éreztük magunkat.</p>
<p>Kitünő ismerősökre tettem szert. Ezek közül fölemlítem St.
Arpino herczeget, kivel később Párisban egy házban laktunk s
barátságunkat ott is folytattuk. S fölemlitem a gróf
Pilté-családot. Gyönyörü szép asszony volt a grófné, de tüdővészre
hajlandó. Párisban velük is találkoztam utóbb, de a szép nő ott
csakugyan meg is halt.</p>
<p>Nápolynak és környékének minden nevezetességét bejártuk.
Vezuvot, Pompéjit, Sorrentot stb. De három hónapnál tovább nem
maradhattunk ott, daczára annak, hogy lakásunk öt hónapra ki volt
fizetve. Megkaptuk ugyanis, én is, feleségem is a nápolyi
gyalázatos maláriát s ettől csak ugy szabadulhattunk, ha innen
menekülünk.</p>
<p>Nápolyból én Pestre is kirándultam pár órára.</p>
<p>Ez volt csak a nevezetes kirándulás.</p>
<p>Nápolyban ugyanis véletlenül találkoztam Gyula bátyámmal s ifju
nejével Georginával. Mindketten rokoni szivességgel fogadták
feleségemet. Meg is látogatták, a mikor tehették, bizalmas órákat
töltöttünk együtt s nekem ugy látszott, hogy családom hidegsége
egészen fölengedt. <span class="pagenum"><a name="Page_227" id=
"Page_227">-227-</a></span></p>
<p>Beszéltem is erről Gyula bátyámmal s ő is helyeselte a pesti
utamat, hogy a kibékülésre tegyek ujabb kisérletet. Nyomban
táviratoztam apámnak s nyomban indultam is.</p>
<p>Pestre érek. A vasutnál vár a palotából valami irnokféle ember s
jelenti, hogy a Vácz városához czimzett fogadóban, a Nádor-utczán
van számomra lakás fogadva. Kérdem: miért nem apámhoz a palotába?
Felelé: ő nem tudja, a kegyelmes gróf igy rendelkezett.</p>
<p>Mindjárt az a gyanu ötlött agyamba, hogy családom bizonyára azt
gondolta, hogy én feleségemmel együtt jövök, azért szállásoltak el
engem a bécsi ügynökök és ökörhajtsárok szállodájába.</p>
<p>Azt hiszem, igy is volt. Kedves apám nagyon hidegen fogadott s a
mostani kibékülésre semmi reményt nem nyujtott. Anyám és testvéreim
se tehettek semmit. Vagy legalább nem tettek.</p>
<p>Nem volt tovább mit keresnem hazámban és szüleim házában. Egy
reggelit megettem, apámat, anyámat megcsókoltam s mentem vissza
Nápolyba.</p>
<p>Hat órát töltöttem Pesten. Ezért utaztam négy napon át
éjjel-nappal ide s négy napon át éjjel-nappal vissza. Időmet,
pénzemet s érzésemet ilyen bolondul és szerencsétlenül nem
tékozoltam egész életemben.</p>
<p>A vasuton gondolkoztam. Fülkémben félre ülve, a járó-kelőkkel s
az andalgókkal és fecsegőkkel nem törődve gondolkoztam.</p>
<p>Ha társtalalan vagy; ha távol vagy mindenkitől, a kit ismersz s
a kit szeretsz: aludnod kell vagy gondolkodnod. <span class=
"pagenum"><a name="Page_228" id="Page_228">-228-</a></span> Kivált
a vasut örökké mozgó s örökké zajongó odujában. A ki üzleten,
tudományos rejtélyen vagy szerelmi ömlengésen töri fejét: annak
könnyü a dolga. Számit, tünődik, képzeleg s a nélkül, hogy
észrevenné, elrepül az idő s czéljához ér utazása.</p>
<p>De én tul voltam a szerelmi mámoron. Üzleti dolgom nem volt a
világon semmi. Tudományos kérdésekkel bajlódni pedig se tehetségem
nem volt, se természetemben nem állott. Én másról, mint önmagamról
nem gondolkozhattam.</p>
<p>Mi is történt csak?</p>
<p>Ötödfélezer kilométer utat végzek ide-oda. Utazom éjjel-nappal
szakadatlanul – elfáradva, kimerülve. Elhagyom egyidőre feleségem s
szegény, de édes kis tanyám. Azért, hogy apámat és testvéreimet
lássam, velük beszélgessek, rokonérzéseim kicseréljem s
gyermekkorom vidám emlékü otthonát meglássam, benne magam
kipihenjem. Az ősi palotát, a gyermekszobákat, serdülő korom játszó
tárgyait, a csurgói kertet, az öreg fákat, a zöld mezőket: a hol
születtem és növelkedtem. Mily édes lett volna, ezeket látni s a
szerető szivek közt néhány napot boldogan eltölteni!</p>
<p>Nem vagyok költői lélek. A pityergés se természetem. De a
kutyának is jól esik, ha évek mulva visszatér kölyökkorának
tanyájára s annak árkait és bokrait befutkározhatja, egykori
gazdájának kezét megnyalhatja.</p>
<p>Hát énnekem hogyne esett volna jól?</p>
<p>Hiszen én igazán szerettem apámat és testvéreimet. <span class=
"pagenum"><a name="Page_229" id="Page_229">-229-</a></span> Haza
jövök messze földről, idegen országból s ime külvárosi büdös
szállóhelyen szállásolnak el s az apai hajlékban csak egy órányi
pihenésre se hajthatom le fejem.</p>
<p>Ők hát engem nem szeretnek?</p>
<p>Vagy büntetnek, ha szeretnek is?</p>
<p>Mit vétettem én nekik?</p>
<p>El-el gondolkoztam gyöngeségemen, botlásaimon.</p>
<p>Házasságom nem volt botlás. Mért csináltam volna én vagyoni
üzletet a házassággal, ha feleségem lehetett az, kit igazán
szerettem? Hiszen háramlott én rám öt-hat milliónyi örökség. Nem
kellett nekem a feleséggel se hozomány, se czég, se hivatal, se
befolyás, se kenyér után áhitoznom. Ha már nagy urnak születtem,
csak szabad nekem akkora fényüzés, hogy az legyen élettársam, a kit
én szeretek s a ki engem szeret.</p>
<p>Adósságom?</p>
<p>Hát hiszen volt pár százezer forintnyi adósságom. Mi az egy
Károlyi grófnak? Vagy talán nem volnék én olyan Károlyi, mint
testvéreim vagy nagybátyáim közül akármelyik? Hát ők nem csináltak
fiatal korukban adósságot? Hát a magyar főurak nagy része nincs
tele adóssággal? Eszterházy herczegnek nincs harmincz millió
adóssága? S aztán nem ostoba tékozlásra csináltam én adósságot,
hanem háztartásomra s néhány barátom mellett való kezességre. Hol
itt a vétség, hol itt a botlás?</p>
<p>Akárhogy tünődtem, sehogy se tudtam belátni, miért kelljen
nekem, ha hazámba jövök, a »Vácz városához« <span class=
"pagenum"><a name="Page_230" id="Page_230">-230-</a></span>
korcsmába szállnom s naponként ötven krajczáros szobában
kuporognom. Hiszen az én véreimnek, a Károlyi grófoknak több mint
fél millió hold földjük s legalább ötven kastélyuk van az országban
s csupán Budapesten is öt-hat palotájuk. Egyetlen lakószoba csak
akadhatna számomra ezekben.</p>
<p>Nem akadt.</p>
<p>Még mostanáig se akadt édes vajdám, a mikor e jegyzeteket
csinálom. Ugy látszik, már akkor is volt valaki vagy voltak többen,
kiknek sötét lelkében megfogamzott a terv, hogy apám és testvéreim
segitségével engem koldussá s földönfutóvá tegyenek. De én akkor
erre még nem gondoltam.</p>
<p>Nem is gondolhattam.</p>
<p>Nincs az a lángeszü vagy az a buta ember, a ki ha jó gyerek és
jó testvér, ilyen dolgot elképzelhetne apjáról és testvéreiről.</p>
<p>Hiszen most már tudom, nem is az ő tervük volt az
eredetileg.</p>
<hr class="chap" />
<div class="chapter"></div>
<p><span class="pagenum"><a name="Page_231" id=
"Page_231">-231-</a></span></p>
<h2>GENUÁBAN.</h2>
<p class="summary">(Milán Comello grófné. – St.-Dalmas fürdőben. –
Orgyilkosság fenyeget. – Philomén. – Valsi barátaink. – Ducamp. –
Ducamp halála.)</p>
<p>Mikor Nápolyba visszatértem, még egy heti kisérletet tettünk,
vajjon meg tudnánk-e szabadulni attól az átkozott maláriától? Nem
tudtunk. Elhagytuk tehát Nápolyt végkép s minden podgyászunkkal és
cselédeinkkel együtt visszaköltöztünk felső Olaszországba, a
Rivierára, Nervibe.</p>
<p>Itt az ugynevezett Inrea villát béreltem ki szép kerttel s
fölséges kilátással. Betegségünknek, mint ha ketté vágták volna,
itt azonnal vége lett. Szép napok, kedves társaságok, a felüdülés
korszaka: kedves emlékü idő az, melyet itt töltöttünk. Feleségem
minden báját és kedvességét fejtette itt ki előttem naponként.
Olasz, franczia és magyar barátaink közül sokan fölkerestek.</p>
<p>Egyik magyar barátomról meg is kell itt emlékeznem. Csinos fiu
volt, báró, később képviselő, némi kalandos természettel. Kijött
Monte-Carlóba szerencsét próbálni s elvesztette minden pénzét. Ott
ődöngött néhány frankkal, mikor vele találkoztam; se játszani, se
haza menni <span class="pagenum"><a name="Page_232" id=
"Page_232">-232-</a></span> nem tudott. Meghivtam hát vendégemnek.
Szivesen elfogadta házam vendégszeretetét s heteket töltött nálam,
mig végre hazulról pénzhez juthatott. Mikor utóbb haza jöttünk és
családommal pörbe keveredtem, ez az én báró barátom feltünően
kerülte házamat és még csak egyetlen látogatást se tett nálunk.
Nagyon sok ilyen egykori barátommal jártam igy. Valamennyi a
főranguak közül való.</p>
<p>Volt Genuában egy nagyon kedves és nagyon jó benső barátném.
Milán Comello grófné. Anyámmal ő még a negyvenes évek óta, tán több
mint harmincz év óta élt barátságban, én is ismertem kis gyermek
korom óta s benne is irányomban különös benső vonzalom fejlődött
ki. Családias beczéző néven neveztem Beppiná-nak. De-Marini
ezredessel lakott együtt s vitt közös háztartást.</p>
<p>De-Marini Velenczében harczolt 1848-ban hazája függetlenségeért,
a hős Manin oldalán. Később emigráns volt, Párisban élt s a magyar
emigráczió tagjaival is megismerkedett. Andrássy gróf, Bittó
István, Irányi, gróf Karacsay, Gorove s a többiek jó viszonyban
voltak vele. Feltünő szép és kedves férfi volt. Az 1859-iki
háboruban a »Bourgogne« franczia hajón vállalt tengerésztiszti
szolgálatot, mert ez a hajó is egyebek közt Velencze
ostromzárolására volt kiküldve. A villa-francai béke után
Garibaldihoz csatlakozott, egyike a marsalai ezer hősnek, azután
Medicis tábornok hadtesténél szolgált. Később átment az olasz
haditengerészethez s ott mint sorhajókapitány tüntette ki magát.
<span class="pagenum"><a name="Page_233" id=
"Page_233">-233-</a></span></p>
<p>Nagyon szerettem és becsültem. Mikor szegény Endre fiam
született, Gyula bátyám volt keresztapja, de nem jöhetett a
keresztelésre, tehát De-Marinit kérte fel helyetteséül.</p>
<p>Ő volt tehát valósággal az én keresztkomám.</p>
<p>Milán Comello grófnénak élt a férje, csak különválva éltek.
Egyszer a gróf és neje, mikor még együtt éltek, véletlenül valamely
fogadó éttermében találkoztak az ismeretlen De-Marinival. A gróf
heves ember volt, valami miatt nejével összepörölt s a nőt a
társaság füle hallatára nagyon hangosan szidalmazta. Hangosan és
parasztosan. De-Marini közbe szólt:</p>
<p>– Bocsánat, uram, e nemes hölgy iránt, itt előttünk, nagyobb
gyöngédséget tanusíthatna.</p>
<p>A gróf dühbe jött.</p>
<p>– Mi köze önnek e nemes hölgyhöz? Tudja ön azt, hogy ez az én
feleségem? Szabad kérnem jegyét?</p>
<p>– Önnek felesége lehet, mi előttünk nemes hölgy, én csak
ismétlem figyelmeztetésemet.</p>
<p>Ezzel kicserélték névjegyüket s más nap megverekedtek.</p>
<p>A verekedés után, melyben a gróf sebesült meg, a gróf azt mondta
De-Marininek:</p>
<p>– Ha ön feleségem lovagjává szegődött, most lesz alkalma állandó
lovagjává lenni.</p>
<p>Elkergette a grófnét, ő maga pedig elutazott.</p>
<p>Ez után ismerkedett meg De-Marini Milán grófnéval, gyöngéd és
nemes szerelmi barátság fejlődött ki köztük, házasságra is léptek
volna, de a férj élt, tehát nem <span class="pagenum"><a name=
"Page_234" id="Page_234">-234-</a></span> lehetett. Barátságukat
csak a halál szakította meg. A grófné 1883-ban halt meg. De-Marini
gyászjelentését pedig tavaly<a name="FNanchor_20" id=
"FNanchor_20"></a><a href="#Footnote_20" class="fnanchor">20)</a>
küldték el nekem.</p>
<p>Az időben, mikor mi Nerviben laktunk, De-Marini és Milán grófné
Genua mellett egy kis városban, Reccoban laktak együtt. Egy szép
villában, melyet együtt rendeztek be. Ekkor és itt mutattam be
nőmet Milán grófnőnek. Az első pillanatban megszerették egymást s
nőmnek nem is volt jobb barátja haláláig, mint Milán grófnő, a kit
azután ő is, én utánam, csak Beppinának nevezett.</p>
<p>Ez volt oka, hogy ekkor hosszabb időre állandóan Genuában
telepedtünk meg. Anyám is kegyesebb volt hozzánk, feleségemmel is
kibékült s ha feleségem nem lett volna olyan nyersen szókimondó s
anyám iránt mindig tökéletes figyelemmel tudott volna lenni,
hiszem, hogy családommal a béke helyreáll előbb-utóbb. Anyám ekkor
maga gondoskodott arról, hogy itt állandó lakásunk legyen, ki is
szemelte s át is vette számunkra Milán grófné egykori lakását s mi
szives köszönettel fogadtuk. Hiszen hazajönni Magyarországba nem
lehetett, összekelésünk óta pedig örökké hazátlanul bujdostunk s
örökké fogadóban laktunk. Nagyon is jól esett tehát az a különben
nem nagy, de kedves lakás s mi jó kedvvel költöztünk bele.</p>
<p>Azonban nekünk a sors már nem akarta megengedni a nyugalmas
otthonlétet.</p>
<p>Alig költözködtünk be kis lakásunkba: Genuában kiütött a kolera.
Nőm különben is gyöngélkedett, lehetetlen <span class=
"pagenum"><a name="Page_235" id="Page_235">-235-</a></span> volt
ott maradni. Orvosunk Bertani volt, Garibaldinak barátja s szintén
orvosa. Ő is erősen biztatott, hogy nőm csak menjen valahova. Épen
nálunk volt egy barátom, Lestibondois, nejével együtt, ők is mentek
Monte-Carlóba, hol szép nyári lakásuk volt, elvitték magukkal nőmet
is. Én még ott maradtam némi dolgaim s a lakás elrendezése végett
egy darabig. Bertani különben megigérte, hogy a kolera
megszünéséről értesíteni fog.</p>
<p>Monte-Carlóban vagy egy hónapot töltöttünk.</p>
<p>Tudd meg édes vajdám, hogy én nem játszottam soha.</p>
<p>Nem mondom, hogy tréfából egyszer-kétszer a társaság kedveért
egy-egy aranyat oda nem dobtam, de a mi a játék, azt én nem üztem
egész életemben. Se kártya, se fogadás, se gyöp, se verseny nem
volt természetem. Sok szerencsétlenséget, de néhány szerencsét is
láttam ott, de engem nem ingerelt egyik se. Nem tudom, ha megkapom
örökségem, ha milliókkal rendelkezem, e tekintetben nem változott
volna-e meg természetem? De nem hiszem. A tőzsdéről fogalmam se
volt soha.</p>
<p>Egy hónapi ottlétünk után türhetlenné vált a meleg. El kellett
határoznunk magunkat, hogy elmegyünk valahová a hegyekbe.</p>
<p>Nizza mögött, mintegy husz órai kocsiút távolságra van az
Alpesek közt St.-Dalmas. Fönt a hegyekben, gyönyörü vidék, egészen
félreeső hely, kitűnő levegő. Ott már csak nyugodtan lehetünk, oda
se kolera, se hőség, <span class="pagenum"><a name="Page_236" id=
"Page_236">-236-</a></span> se hitelező, se pénzevesztett játékos
jó barát el nem talál. Van ott egy nagy katlan, óriási hegyektől
körülvéve.</p>
<p>A katlan tele százados fákkal, szép pázsitokkal, gazdag vizü
patakokkal. Egy régi nagy épület van ott, valaha zárda volt. Ez a
hôtel, csak itt lehetett lakást kapni. Ide költöztünk tehát
barátainkkal együtt.</p>
<p>Egy hónapot töltöttünk itt. De maradtunk volna tovább is, ha egy
furcsa eset közbe nem jön s ha valami ostoba fölfedezést nem
csinálunk.</p>
<p>Egyik napon rosszúl lett mindenki a nyaraló telepen. Hasfájás,
szédülés, általános rosszúllét érzése vesz erőt mindenkin.
Általánossá kezd válni a vélemény, hogy utánunk jött a kolera.
Hosszabb tanakodás után rájövünk, hogy csak azok betegek, a kik a
reggelinél, nálunk ebédnek hívják ezt az étkezést, részt vettek. Ez
nekem szeget üt a fejembe. Fölkeresem az orvost, figyelmeztetem s
rögtön karon fogom, menjünk a konyhába, vizsgáljuk meg az
élelmiszereket, fűszereket és edényeket. Egy kicsit vonakodott az
orvos, de egy amerikai vendég a másik karját fogja meg s visszük,
húzzuk, biztatjuk előre.</p>
<p>A konyhában nem sokáig kellett kutatnunk. Rögtön rájöttünk a
rézedények tisztátalanságára. Minden edény tele volt
rézrozsdafolttal. Ezen kívül nem volt kimosva egy se. Mindegyik
tele volt ételmaradékkal. Ezen kívül is a piszok, szemét,
rendetlenség leirhatlan. Csontdarabok, húsczafatok, zöldségek,
mállasztott baromfitollak hetek óta ott rohadva, áporodva földön,
padon, asztalon. <span class="pagenum"><a name="Page_237" id=
"Page_237">-237-</a></span> Minden törlő-ruha piszok és szenny. No
hiszen ilyen főzés, ilyen tisztaság való kolera elől
menekülőnek.</p>
<p>Az orvost majdnem agyonütötték. A vendégek közt is nagy lett a
ribillió. Egyszerre elindult vagy husz család. Minden kocsit
lefoglaltunk, Mentonéba kocsikért izentünk, akkora lett az
elköltözési buzgóság, hogy egyetlen vendég se marad ott, ha elég
kocsi akad.</p>
<p>Nem is maradt. Másnap én is mentem.</p>
<p>Mikor már kocsink fel volt rakva, felülés előtt kimentem
körülnézni a kocsit, hogy minden podgyászunk fel van-e rakva s jól
van-e felkötözve? Nem vesztjük-e el az úton? A mint nézegetem,
inasom a hátam mögé sompolyog s fülembe súgja:</p>
<p>– Gróf úr vigyázzon, mert néhány percz múlva meg akarják
ölni.</p>
<p>– Kit akarnak megölni te fajankó?</p>
<p>– A gróf urat.</p>
<p>– Kik?</p>
<p>– Az itteni emberek, a kiket megkárosított. Én jól látom
ezt.</p>
<p>Ez az inas egy kis tizennégy éves nápolyi gyerek volt; – még
Nápolyból hoztam a ficzkót, neki bizony a készülődő bravo-dolgokban
s azok felismerésében lehetett valamelyes jártassága.</p>
<p>– De honnan gondolod mégis?</p>
<p>– Hallottam a konyhában a beszélgetésüket, már tüzesítik is a
vasnyársat, azzal akarják leszúrni. Tüzes vassal.</p>
<p>Nem hittem ugyan, de mégis figyelmesebb lettem. <span class=
"pagenum"><a name="Page_238" id="Page_238">-238-</a></span> És
csakugyan, a mint hátranézek, látom, hogy egy ember közeledik
felém, két kezét háta mögött tartva. Rá kiáltok:</p>
<p>– Mit akarsz?</p>
<p>– Majd meglátja mindjárt.</p>
<p>Közeledik felém s nyomban rá másik három ember is. Rögtön
eszembe jutott kis nápolyi inasom figyelmeztetése.</p>
<p>Elővettem revolveremet s az első emberre, a ki hátra tett kézzel
közelgett felém, ráczéloztam. Egyuttal rákiáltottam a többire
is:</p>
<p>– A ki egy lépést közelit hozzám, lelövöm.</p>
<p>Lestibondois barátom épen kiáltásomra lépett ki az ajtón. Látta
a jelenetet, rögtön két amerikait szólitott oda, valamennyi
revolverét vette elő s igy mi is négyen voltunk.</p>
<p>Igen gyorsan lefegyvereztük az embereket. Annál, a ki
hátratartott kézzel jött felém, egy izzó tüzes végü vasrud volt,
méter hosszu. Kis nápolyi inasom tehát jól látott és hallott.</p>
<p>A lefegyverzett emberek arczáról azonban elfojtott düh sötétlett
ránk. Azért mi a kocsikra nem ültünk, hanem asszonyainkat felraktuk
s aztán mi, lövésre készen, gyalog kisértük a kocsikat a
legközelebbi faluig. Ott az ügyet átadtuk a csendőröknek. Pár nap
mulva bezárták a vendéglőt.</p>
<p>Az egész eset részletesen leirva megjelent a párisi »Figaro«
hasábjain. Egyéb apróbb külföldi lapok pedig rémes meséket közöltek
ezután, hogy St.-Dalmasban miként mérgezik és ölik rakásra az
embereket. <span class="pagenum"><a name="Page_239" id=
"Page_239">-239-</a></span></p>
<p>Visszamentünk Mentoneba és Monte-Carloba.</p>
<p>Genuában még mindig pusztitott a kolera, oda nem mehettünk,
kénytelenek voltunk tehát a telet Nizzában tölteni. A Pension
Milliében vettem föl egy kis földszintes lakást. Itt huztuk ki a
telet.</p>
<p>Ekkor jött hozzánk komornának az öreg Philomén. Azaz most öreg
már, de akkor, tizenöt év előtt még nem volt öreg. Hivebb cseléd,
mint ő, még nem volt a világon. Te is belátod, édes vajdám, ha
elmondom történetét.</p>
<p>Nagyon sokat utazott. Mikor mint fiatal menyecske férjét
elvesztette, beállott a Messagerie Imperial hajóra első komornának
s négy évig utazott Marseilleből kiindulva Európa, India, China és
Japán között. Két évig szolgált Japánban valami furcsa nevü ottani
nagy urnál. Megbetegedett, a szolgálatból ki kellett állnia, haza
jött Európába s Valsban huzódott meg, hol végre teljesen
kigyógyult. Ezután került hozzánk s állandóan feleségem mellett
volt. Észrevette azonban csakhamar, hogy az olasz étkezéshez nem
tudunk hozzá szokni, arra kért bennünket, engedjük meg, hogy ő
főzhessen is nekünk, szakácsnénk is lehessen s igérte tüzzel, hogy
ő azért jó komorna is lesz. – Igy adta elő a dolgot. Később
bevallotta, hogy ezt azért tette, hogy a szakácsnéra való kiadást
nekünk megtakaritsa, mert észrevette, hogy néha pénz dolgában meg
vagyunk szorulva. – Engedtünk kérésének.</p>
<p>Mikor szegény kis Endre fiam született, akkor meg arra kért
esennen bennünket, hogy tegyük őt Endre <span class=
"pagenum"><a name="Page_240" id="Page_240">-240-</a></span> mellé.
Megtettük. Oly hiven, buzgón, szeretettel ápolta kis fiamat, hogy
azt elhinni alig lehet. De kis fiam is végtelen ragaszkodással
csüngött rajta s pillanatig se tudott nála nélkül lenni.</p>
<p>Mikor kis fiam meghalt, mindig sirt. Néhány nap mulva sirva elém
állt:</p>
<p>– Engedje meg a gróf ur, hogy én haza menjek. Itt én magam is
meghalok, a kis gróf után megöl a bánat.</p>
<p>El kellett bocsátanom. Fájdalmam a nélkül is nagy volt s az ő
örökké szomoru, örökké siró arcza még növelte fájdalmamat.
Nyugdijat adtam neki s elbocsátottam.</p>
<p>Sokszor voltam, jól tudod édes vajdám, oly helyzetben, hogy
pontosan nem fizethettem. De akárhol vettem a pénzt, ha kölcsön
kértem, ha megkoplaltam, ha zálogházból hoztam, a jó Philoménnek
nyugdiját mindig pontosan fizettem. Haza ment Francziaországba,
szülővárosába. Ez Firmini, St.-Etienne mellett.</p>
<p>Hogy, hogy nem, megtudta, hogy családommal perben állok, nagy
anyagi bajokban vagyunk s hogy gyakran nélkülözünk. Irt levelet.
Nemes sziv gyöngédségével azt irta, hogy ha már a szegény kis Endre
fiam mellett nem lehet, hát haza megy öreg szülőit ápolni s akkor
se külön lakásra, se háztartásra, se a nyugdijra nincs szüksége. Ha
pedig szüksége nincs rá és meg se szolgálhatja: akkor tovább nem is
fogadja el.</p>
<p>Nagyon meghatott ez a gondolkozás s alig tudtam rábirni, hogy
azt a kis havi fizetést fogadja el. El is <span class=
"pagenum"><a name="Page_241" id="Page_241">-241-</a></span>
fogadta, hanem egyszer csak nálunk termett 1886-ban itt Budapesten.
Akkor már állandó lakásra tudtunk szert tenni s nagy örömmel
láttuk, mint vendéget. De ő nem vendégnek jött, hanem – mint mondta
– fizetését megszolgálni és azért is, mert ott Francziaországban
senkit sem talál, a kivel szegény kis Endréről
elbeszélgethessen.</p>
<p>Azóta nálunk volt, s te is jól ismerted édes vajdám. Ő volt
tehát az, a kivel Nizzában összekerültünk.</p>
<p>Deczember végén megszünt a kolera Genuában. Bertani rögtön
értesített, hogy most már mehetünk vissza. Vissza is mentünk
nemsokára s valahára el tudtuk foglalni kis lakásunkat
állandóan.</p>
<p>E lakás az Aqua Sola nevü kis téren volt, épen szemben azzal a
ponttal, a hol most Mazzini szobra van felállítva. Magas
földszint.</p>
<p>Sok baj, sok kellemetlenség, sok szomorúság ért minket e kedves
kis lakásban. És mégis, mig élek, mindig örömmel gondolok rá vissza
s emlékeimet, melyek hozzá kötnek, a mindig növekedő múlt csak
kellemesebbé teszi. Itt volt életemnek legnagyobb és legtisztább
öröme, mert itt született s pár éven át itt növekedett kedves kis
Endre fiam. Örök változással teljes életem s az özönnel rám ható
lelki benyomások épen, sértetlenűl, üdén hagyták szivemet az apai
örömök iránt. Valami csodálatos, valami fenséges van ezekben az
örömökben. Sohase gondolkoztam, de mindig mélyen éreztem ebben.
Minden időm, minden órám, melylyel rendelkeztem, kis fiamnak
szenteltem. Minden butor, <span class="pagenum"><a name="Page_242"
id="Page_242">-242-</a></span> melyen fiam mászkált; minden küszöb,
melyen átesett; minden sarok, minden falrész, melyben, mikor járni
tanult, megkapaszkodott, kedvessé lett nekem.</p>
<p>De más okom is volt megszeretni kis lakásomat. Serdűlő korom óta
itt volt először állandó tanyám. Csak a gyermekkort töltöttem
otthon s otthon is Pest, Csurgó és Nagy-Károly közt, gyakran utazva
Bécsbe és Olaszországba még akkor is. Azután rám következett az
örökös bujdoklás és költözés korszaka Európán, Áfrikán, Ázsián
keresztül. Házasságom elzárta a hazámhoz és családomhoz vezető
utat. Feleségemmel is örökké költözködtünk két országon keresztül.
A költöző madárnak is két otthona van, de legalább nem több, mint
kettő s az a kettő bizonyos. Nekünk nem volt egy se s eddig
bizonyos és állandó épen nem volt.</p>
<p>Megérted-e tehát, édes vajdám, miért emlékezem én oly szivesen
génuai lakásomra, a hol legalább néhány évet kedves nyugalomban
töltöttem el s a hol a hitelezőkön kívül nem üldözött senki. Az
igaz, hogy azok eléggé üldöztek.</p>
<p>Ezen a lakáson látogatott meg bennünket Gyula bátyám nejével,
szegény Georginával és anyósával, előbb gróf Károlyi Edénével, most
gróf Károlyi Sándornéval. Kedves, derék, jó, nemes asszony volt
Georgina, egyedüli ángyom, ki szerény hajlékomat látogatásával
megtisztelte. S nemcsak udvariasságát, hanem jó rokoni szivét is
elhozta magával. Sok idő telt el azóta, meg is halt ő régen, de még
ma is édes nekem erre a látogatásra emlékeznem. <span class=
"pagenum"><a name="Page_243" id="Page_243">-243-</a></span></p>
<p>Innen szoktunk hetenként átrándulni Reccoba, Milán grófné és
De-Marini látogatására. Ők is itt kerestek föl bennünket gyakorta.
Valamint többi barátom is. Megemlítem szegény Cambiasot, kivel nem
egyszer kerestük föl Garibaldit s ki utóbb megőrűlt és meghalt. És
megemlítem az öreg Dolfust, ki Olaszország egységeért s törhetlen
szabadelvüségeért annyit áldozott és annyit szenvedett. Ő is
meghalt régen.</p>
<p>Feleségem azonban mindig gyöngélkedett. Párisi nagy balesete óta
csak nem tudott igazán fölépülni.</p>
<p>Egyszer már annyira volt, hogy semmit nem tudott enni. Az
orvosok fürdőt ajánlottak. Egyik egy, másik másféle fürdőt.
Ismertem én már a jó orvosok szokását. A hol tudományuk a betegség
makacsságán hajótörést szenved: ott fürdővel állanak elő. A fürdőn
öt-hat hét alatt aztán a beteg vagy jobban lesz, vagy rosszabbúl.
Ha jobban lesz: tanácsuk bevált. Ha rosszabbúl lesz: a fürdőorvos
az oka. Olyan bizonyosan tudtam már ezt, mint a holnapi napot. De
hát csak szót kellett fogadni.</p>
<p>Valsra határoztuk a menést. Feleségem már ülni se tudott.
Matráczokat, vánkosokat kellett a vasutra vinni magunkkal s ugy
lefektetni. Négy napi keserves utazás után végre oda érkeztünk, de
feleségemet a betegség és az utazás annyira kimeritette, hogy ugy
nézett ki, mintha haldokló lett volna. Kaptam is elég
szemrehányást, minő lélek van bennem, hogy a szegény asszonyt igy
hurczolom s nem engedem otthon nyugodtan meghalni. <span class=
"pagenum"><a name="Page_244" id="Page_244">-244-</a></span></p>
<p>Azonban csoda történt.</p>
<p>Nőm, a mint a gyógykezelésbe belekezdett, napról-napra
láthatólag javult oly hihetetlen gyorsasággal, hogy három hét mulva
mind testi, mind szellemi üdesége, mind kedélyének csapongó
vidámsága teljesen visszatért. A negyedik hétben már ő volt a
társaságnak egyik ünnepelt központja.</p>
<p>Társaságunk pedig csakhamar nagy lett s kiváló férfiak nem
hiányoztak belőle. Ezek közt föl kell emlitenem Pouyer-Cartier volt
franczia pénzügyminisztert, a ki nemcsak szellemes, de egyuttal
figyelmes férfiu is volt s közte s köztünk nagyon bizalmas viszony
fejlődött ki.</p>
<p>Egyszer egészen véletlenül furcsa kérdést intézett hozzám.</p>
<p>– Nem világosithatna engem föl édes gróf, miféle viszony áll
fönn Ausztria és Magyarország között?</p>
<p>Elnevettem magam.</p>
<p>– Hogy jut ilyen kérdés önnek eszébe?</p>
<p>– Kérdeztem már osztrákot is, magyart is, professzort is,
követet is erre nézve, de minél többet magyaráztak, annál kevésbbé
értettem. Két állam-e az egy; egy állam-e a kettő; szövetséges
állam-e vagy államszövetség-e az a monarchia?</p>
<p>Ezek a kérdések mind arabul hangzottak az én fülemben.</p>
<p>– Hiszen ha én e kérdésekre felelni tudnék, nem gróf Károlyi
lennék én, hanem valami penészes professzor. Én csak annyit tudok,
hogy a magyarok szabadon <span class="pagenum"><a name="Page_245"
id="Page_245">-245-</a></span> beszélnek Budapesten, az osztrákok
pedig szabadon cselekesznek Bécsben.</p>
<p>Sokat politizáltunk, de én ennél tovább menni nem tudtam. Nem is
akartam. Semmitől se irtóztam jobban, mint a politikai
elmélkedéstől. Azóta ugyan én is belekeveredtem a politikába, de
elmélkedni s kérdések fölött vitatkozni ma sem szeretek.</p>
<p>E helyett el kell mondanom egy hires tanáromnak s haláláig nemes
jó barátomnak esetét, kivel e fürdőn összejöttem s ki mindvégig
társaságunkhoz tartozott.</p>
<p>Ez volt Ducamp Eugén.</p>
<p>Feltünt nekem egy félig ismerős, félig ismeretlen öreg ur, kit a
sétányokon s a köztermekben gyakran láttam, mindig megnéztem,
mindig ismerősnek véltem, de a kinek se neve nem jutott eszembe, se
az, hogy mikor, hol, mily körülmények közt találkozhattam vele.</p>
<p>Szép, szabályos, okos arcz, hófehér szakállal. Kimerülten,
betegen, szenvedő tekintettel, törődött, agg embernek látszatával
mindig magánosan, félrevonultan, társaság nélkül ült vagy sétált
csöndesen, vagy olvasgatott. Minden találkozásunk alkalmával rám
nézett, mintha ismert volna, de meg nem szólitott.</p>
<p>Ismert is ő engem, a mint később kitudódott.</p>
<p>Kérdezősködtem utána: ki az? A legnagyobb gyülölettel és
megvetéssel beszéltek róla, mint gyilkosról vagy tolvajról,
zsebmetszőről. Közölték velem, hogy Lambessában fogoly volt,
börtönben ült öt évig s egyike a leggonoszabb embereknek. Mindenki
kerülte gondosan és tüntetőleg. <span class="pagenum"><a name=
"Page_246" id="Page_246">-246-</a></span></p>
<p>Én nem nyugodtam meg, tovább kérdezősködtem. Társaságom főleg
bonapartistákból és legitimistákból állott a franczia
arisztokráczia köréből. Oly gyülölettel emlékeztek róla, hogy azt
nem tarthattam természetesnek. Észrevettem, hogy a gyülöletnek
politikai természete van.</p>
<p>– De mi hát a büne?</p>
<p>A legitimisták azt állitották, hogy nagy része volt Lajos Fülöp
elkergetésében. A bonapartisták azt állitották, hogy az államcsiny
alkalmával Louis Blanc és Victor Hugo táborához tartozott.</p>
<p>– No ez még nem a legnagyobb bün, mondják meg önök valahára a
nevét!</p>
<p>– Ez az a hirhedt nimesi képviselő, a parlament tagja, Ducamp
Eugén.</p>
<p>– Ducamp! Az én egykori kedves tanárom, a kit 1862-ben, 1863-ban
a genfi egyetemen oly szivesen hallgattam.</p>
<p>Rögtön eszembe jutott minden. Siettem hozzá, bemutattam magam s
megkértem, tiszteljen meg azzal, hogy társaságunkban részt
vesz.</p>
<p>– Nagyon köszönöm kedves gróf, kedves tanítványom. Én önt
azonnal felismertem, de bemutatkozni nem akartam. Az ön társasága
más politikai tábor, a mely nem tür meg engem. Én indexen vagyok
előtte. Nem akartam önnek kellemetlenséget okozni.</p>
<p>Sokáig vele voltam s végül megmondtam neki, hogy én a társaság
véleményével nem törődöm, feleségemnek a legelső alkalommal
bemutatom.</p>
<p>Ő, mikor a lambessai fogházból 1858-ban kiszabadult:
<span class="pagenum"><a name="Page_247" id=
"Page_247">-247-</a></span> azonnal emigrált, de nem Anglia, hanem
Svájcz felé. Genfben tanári állásra jutott és megnősült. De most
már nagyon megöregedett.</p>
<p>Az alatt, mig én vele sétáltam és beszélgettem, feleségem
társasága csak nézett, csak bámult s el kezdett Ducampra
pletykázni. Meg nem foghatták, hogy ilyen emberrel szóba állok.</p>
<p>Odamentem feleségemhez, a ki rögtön azt kérdezte, miféle
jött-ment ember nyakába aggatództam?</p>
<p>Én magyarul elmondtam nőmnek, hogy régi ismerősöm, kedves
barátom. Egyuttal elmondtam multját, nemes jellemét, mai állását, s
kértem nőmet, hogy a mikor bemutatom, legyen hozzá különösen kedves
és előzékeny.</p>
<p>Ehhez nagyon értett, ha akart, feleségem. Viszont, a kit nem
akart társaságában látni: annak csodálatos hidegséggel és
gyorsasággal tudott ajtót mutatni.</p>
<p>A mint átöltöztünk s ebédre lejöttünk, első dolgom volt Ducampot
karon fogni s nőmhöz vezetni. E szavakkal mutattam be:</p>
<p>– Grófné, Ducamp képviselő, kiről annyit beszéltem s kiről ön is
sokat fog majd nekem beszélni.</p>
<p>Feleségem nagyon szivesen fogadta s az asztalnál maga mellett
mutatott neki helyet. Pár nap alatt a legbensőbb barátok lettünk s
feleségem nem győzte eléggé dicsérni nagy müveltségét s kellemes
társalgását.</p>
<p>A jég meg volt törve. A rideg nézetü és modoru arisztokraták
egymásután kérték meg nőmet, hogy nekik Ducampot mutassa be. Nem
volt séta, mulatság, <span class="pagenum"><a name="Page_248" id=
"Page_248">-248-</a></span> vagy kirándulás ezután, melyben Ducamp
részt ne vett, sőt főszereplő ne lett volna. Kitünő zongorázó s
hajlott kora daczára is gyönyörüen énekelt. Szép, tiszta, reszketés
nélküli hangja volt s a franczia, spanyol, olasz és svájczi nemzeti
dalokat egymásután énekelte. Egész társaságunkat elbájolta s
feleségemhez magas tisztelettel ragaszkodott.</p>
<p>Elvégre az öreg Pouyer-Cartier is megkérte nőmet, hogy neki
Ducampot mutassa be. Nőm azonban dévajon s minden párisi etikett
ellenére Pouyer-Cartiert mutatta be Ducampnak. Sokat mosolyogtak
ezen, de elvégre fürdőhelyen mindenki egyenlő Franczia-, Német- és
Olaszországban.</p>
<p>Ott igen, de nálunk nem. Valami furcsa ripőkségnek tünt fel
előttem az itthoni szokás, mely nemcsak Budapesten, hanem a magyar
fürdőkön is születés, rang, foglalkozás és vallásfelekezet szerint
különiti el a társaságokat, mintha a magyar társadalom különböző
fajta juhnyájakból állana, a melyek még a legelőn se lehetnek, még
a zöldben se mulathatnak együttesen.</p>
<p>De azért mégis megtörtént, hogy tárgyamra visszatérjek, hogy a
nagy bonapartista s Thiersnek hires minisztere, Pouyer-Cartier
ettől kezdve a legbensőbb barátságot tartotta fenn a
szélsőbaloldali Ducamp-al. S nem győzte előttem dicsérni, hogy minő
müvelt, nagy tehetségü és kedves ember ez.</p>
<p>Hogy vagyunk mi ezzel itthon édes vajdám? A ki a nemzeti
kaszinóba jár: az ma igazi szélsőbaloldali emberrel szóba se áll.
Már az nem hozzá való társaság. <span class="pagenum"><a name=
"Page_249" id="Page_249">-249-</a></span> Az is igaz, hogy mi meg
ott vagyunk, hogy a melyik szélsőbaloldali meg a nagy urakhoz
dörgölődzik, az meg már kezd elfajzani. Előbb-utóbb, titkon, vagy
nyiltan mamelukká vagy klerikálissá válik. Nálunk, ugy látom, se a
müveltség, se a becsület nem tudja egyenlővé tenni a társaság
tagjait. Csak egy dolgot láttam, a mi összehozza a különben
összehozhatlan elemeket s ez a kártya. S ez is csak addig, mig van
elég pénz – elveszteni való.</p>
<p>Hagyjuk azonban a hazai bölcselkedést.</p>
<p>A közel fekvő városban, Obenasban, volt egy hires fogadó. Azaz
hires volt fogadósa, a ki egykor Párisnak első szakácsa volt. Egy
napon Pouyer-Cartier nőm tiszteletére itt egy reggelit rendezett,
nőmet kérte fel a háziasszonyi tisztre s egyuttal a vendégek
kiválasztására és meghivására. Nőm egyik oldalán Ducamp ült, másik
oldalán a házigazda, Pouyer-Cartier. Ducamp igen jól érezte magát s
igy szólt a házigazdához:</p>
<p>– Pouyer ur, ismer-e ön honfitársaink közt valakit, a ki képes
lett volna kettőnket ily közel hozni egymáshoz?</p>
<p>– Kedves Ducamp, ha oly fiatalok volnánk, mint a grófné, az ő
mosolyáért mégis csak kiirtanók egymást a világból, hogy a másiknak
abból semmi ne jusson.</p>
<p>Ducamp erre nőmhöz igen szép felköszöntőt intézett, melyben
igazat adott Pouyernek. Zajos tetszés kisérte a felköszöntőt.</p>
<p>Szivesen időzöm e nemes lelkü barátom emlékénél s ez téged ne
untasson, édes vajdám. Majd meglátod a <span class=
"pagenum"><a name="Page_250" id="Page_250">-250-</a></span> végét s
igazat adsz nekem, hogy még ily kicsiségeket is följegyeztem.</p>
<p>Ducamp oly jól töltötte idejét, hogy mikor két hónap elteltével
eltávozott, egészen megifjodottnak érezte magát. Két évre rá ujra
találkoztunk Valsban, a mikor már kis fiammal együtt voltunk ott.
Két hónapot töltöttünk el együtt igazi benső, bizalmas barátságban.
Ragaszkodása hozzánk megható volt. Utoljára érezte magát igen jól,
mert azután nem sokára kifejlődött gyógyithatlan májrák betegsége,
mely sirba vitte. A fürdőn elmondta boldognak, boldogtalannak s
kivált uj ismerőseinknek a két év előtt történteket.</p>
<p>Elváltunk. Többé nem láttuk egymást.</p>
<p>Egyszer csak gyászboritéku levelet kapok Genuában. Ducampnétól
jött s tudatta velem férje halálát. De oly érzékeny szavakkal
tudatta, hogy elfelejteni soha nem tudom. Levele igy szólt:</p>
<p>»Kedves gróf ur! Kedves barátunk! Dicsőült férjem utolsó
lehelletével és utolsó szivdobbanásával egyesülten használom e
szavakat s azért ön megbocsát nekem. Halála előtt négy nappal
ágyához hivott bennünket, nejét s gyermekeit, s azt mondotta: A
mint meghalok: azonnal irjatok gróf Károlyi Gábornak, a földön
legnemesebb barátomnak. Neki köszönöm életem utolsó éveinek minden
örömét. Irjátok meg neki, hogy életem utolsó perczében nőm és
gyermekeim könyei közt rá gondoltam s hálás lelkem hozzá szállt. Te
pedig angyali nőm, a mikor én már nem leszek, a hányszor rám
gondolsz: annyiszor jusson eszedbe hű barátunk. A hány <span class=
"pagenum"><a name="Page_251" id="Page_251">-251-</a></span> csepp
könyed értem hull el: annyiszor emlékezzél meg ő róla is.
Gyermekeimet pedig mutasd be neki, hadd simogassa meg fejét
mindegyiknek s hadd fogjon kezet velük. Ő megteszi azt. Én pedig
még nyitott sirom partjáról szives baráti hüséggel meghivom őt,
valahányszor Párisba jön, oda szálljon hozzám versaillesi szerény
házamba. Akkor én is otthon leszek. Áldja meg az, a ki jó lelkét
teremtette.«</p>
<p>Igy szólt a levél.</p>
<p>Fájt a jó barát elmulása, de valami le nem irható boldogság volt
éreznem, hogy neki örömöt szerezhettem.</p>
<p>Mi ér többet, édes vajdám? Az élőnek jó kivánsága, vagy a
haldoklónak utolsó áldása?</p>
<p>Baráti érzelmeket sok gézenguzra pazaroltam. Öröm volt-e,
hiuság-e, önzés-e, nemesség-e, hogy azoknak, kik köröttem voltak,
mindig örömükre törekedtem? Régi barátaim közül senki se maradt
meg. Kit a halál, kit a távolság, kit rossz szive, kit gyávasága
tőlem elválasztott. Te vagy mellettem és még néhányan. Uj emberek
valamennyien.</p>
<p>Az élőben mindig csalódhatunk. De az a baráti szó, mely a sir
széléről röppen felénk, örökre hű marad.</p>
<p>De folytatom, a hol elhagytam.</p>
<p>Ducamp Párisba, mi pedig Olaszországba utaztunk.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_20" id="Footnote_20"></a> <a href=
"#FNanchor_20"><span class="label">20)</span></a> 1892-ben. A
följegyzések első kötetét 1893-ban állitotta össze gróf Károlyi
Gábor.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_252" id=
"Page_252">-252-</a></span></p>
<h2>FIAM SZÜLETÉSE.</h2>
<p class="summary">(Vanetti urral leszámolok. – Bűnpöröm. –
Velenczei utaink. – Beppina halála. – Endre fiam megszületik.)</p>
<p>Valsi fürdőorvosunk azt a reményt élesztette bennünk, hogy a
jövő nyáron valószinüleg nem mehetünk Valsba, minthogy a fürdő
annyira helyreállitotta feleségemet, hogy a jövő nyáron bizonyosan
anyai örömöknek néz elébe. Közöltem ezt genuai orvosunkkal,
Bertanival, a ki feleségemet szintén teljes jó egészségünek
találta, de egyuttal kijelenté, hogy a valsi orvos jövendölése csak
udvariaskodás volt, semmi egyéb. A mi egyébiránt nem zárja ki, hogy
a jövő évre gyermekünk lesz.</p>
<p>A következő 1876-ik év nyarán csakugyan nem mehettünk Valsba,
mert feleségem áldott állapotban volt, a valsi ut pedig hosszu ut
lett volna s a valsi vizet használni amugy se lett volna
szabad.</p>
<p>A telet Genuában igen jól töltöttük el, rendes Aqua-Solai
lakásunkon. Minden héten kirándultunk Reccoba barátainkhoz s ők mi
hozzánk. Szegény Milán grófné azonban mindig betegeskedett s
napról-napra gyöngébb kezdett lenni. Én a legrosszabbtól kezdtem
tartani. <span class="pagenum"><a name="Page_253" id=
"Page_253">-253-</a></span></p>
<p>A nyáron feleségemnek csak hüvös, tiszta levegőre volt szüksége
s azért a nyarat Bagni di Lucca-fürdőben töltöttük.</p>
<p>Ezen a télen azonban volt egy kellemetlen esetem, a mit el kell
mondanom. Hősködtem édes vajdám, kézzel-lábbal, mint valami
korcsmai verekedő, de mentségem az, hogy a kényszerüség vitt
reá.</p>
<p>Lakott Genuában egy Vanetti nevü ur, bankár és bizományi
üzlet-tulajdonos, ki egyuttal az első magyar általános
biztositó-társaság genuai főügynöke volt. Ismeretes egyéniség, de
nagy széltoló s biztositó ügynöki állásánál fogva azt hitte, hogy
neki joga van Magyarországot s minden magyart ócsárolni,
gyalázni.</p>
<p>Ez az ur minden társaságban kedvezőtlenül nyilatkozott rólam.
Azt állitotta rólam, hogy én nem vagyok igazi Károlyi gróf, ő
ismeri Magyarországon az igaziakat, én jóformán csak bitorlom ezt a
nevet.</p>
<p>No, e fölött csak nevettem, ezzel nem hozott méregbe. De azután
uton-utfélen elkezdte a magyarokat piszkolni. A magyarok – mint
mondani szokta – csak kanászok és utonállók, vagy szédelgők. Ez már
boszantott s megizentem neki, hogy valahogy közelembe ne kerüljön,
mert megránczigálom a fülét.</p>
<p>Néhány napra egy levelét hozta hozzám valaki, melyben egyenesen
azt irta, hogy én nem vagyok gróf Károlyi, hanem egy bécsi menekült
pinczér, feleségem pedig nem feleségem, hanem valami szökött
pénztárosnő.</p>
<p>Ezt már nem hagyhattam megtorlás nélkül. Se engem, <span class=
"pagenum"><a name="Page_254" id="Page_254">-254-</a></span> se
országom, se feleségem nem hagyja békén. Elhatároztam, hogy a jó
urat alaposan megfenyitem.</p>
<p>Fölkerestem Cambiaso barátomat. Derék, bátor, kitünő ember s jó
pajtásom. Közöltem vele az ügyet s megkértem, legyen tanum, jőjjön
velem, Vanetti urat meg kell fenyitenem.</p>
<p>Jött készséggel.</p>
<p>Vanetti lakása a Piazza Senarega terén volt. Lakása össze volt
kötve üzlethelyiségével is, hol hivatalnokai voltak vagy tizenöten,
idősb és fiatal emberek.</p>
<p>Vasárnap volt, délután 2 óra. A Senarega-tér máskor is a
legnépesebb terek egyike. A sétálók nagy számban jöttek-mentek,
sürt-forrt a nép Vanetti lakása előtt.</p>
<p>Bementünk hozzá.</p>
<p>Emberei a harmadik szobába utasitottak. Ott volt a főnök. Ott
ült az asztal mellett az utczára néző ablak közelében.</p>
<p>Oda léptem hozzá, kezemben tartom a levelet s kérdem tőle:</p>
<p>– Vanetti ur, ön irta ezt a levelet?</p>
<p>Föláll, megnézi a levelet s elhalványodik. Hebegve válaszol.</p>
<p>– A levelezéssel nem foglalkozom, tessék a gróf urnak
titkáromhoz fordulni, ő intézi az ily ügyeket.</p>
<p>– De ezt majd én önnel intézem el.</p>
<p>S e szóra ugy vágtam kétszer arczul, hogy neki esett fejjel az
ablaknak, azt kitörte s feje kilógott az ablakon a piaczra s
orditott, mint a viziló.</p>
<p>Erre az utczáról néhányan betódulnak, a szomszéd <span class=
"pagenum"><a name="Page_255" id="Page_255">-255-</a></span>
szobákból meg emberei rám rohannak. Jönnek rám, mint a felhő.</p>
<p>Tudnod kell édes vajdám, hogy én Párisban az okos, vagy nem okos
franczia szokások egyikéből, a kocsmai verekedésből egy diplomás
vivómestertől rendes tanórákat vettem vagy fél éven át. Különben is
magas termetü voltam, karjaim és lábaim pedig átkozott hosszuk.
Épen alkalmas az öklözés és rugás betanulására. Ehhez jött még a
fejjel dolgozás, mely a francziának, már tudniillik annak – a
kinek, ép oly mesterfogása, mint a bikának, kosnak, kecskebaknak. A
magyar parasztlegény persze csak a fokossal, vagy furkósbottal tud
bánni, de a franczia kocsmahős fejjel, lábbal és ököllel. No hát
mindezt én jól megtanultam.</p>
<p>Épen Vanetti testvéröcscse rohant nekem először. Fejemet
lehajtom s mikor rám akar hajolni, koponyámmal neki megyek az
állának. Négy fogát abban a pillanatban kibukta, maga pedig hanyatt
esett. Ez alatt a pénztáros nekem esik szemközt s megragadja
ruhámat. Térdemmel ugy ütöm hasba, hogy rögtön elájul és fölfordul.
Egy harmadikat pedig ugy rugtam mellen, hogy két széken is
keresztül esett.</p>
<p>Vagy tizenketten voltak még ellenem. Ekkorra már a dühtől a vér
elfutotta szememet és se látva, se hallva, valamennyinek neki
akartam rohanni. Szerencsére Cambiaso barátom megőrizte hideg
vérét. S a mint a három-négy leütött ember láttára a többi egy
pillanatra megdöbbent s nem mozdult, megfogta kezemet s azt mondta:
<span class="pagenum"><a name="Page_256" id=
"Page_256">-256-</a></span></p>
<p>– Most elég egyelőre Károlyi, menjünk.</p>
<p>Kilódit az ajtón, maga elállja az ajtót, kiveszi és
megvillogtatja tőrét s odakiált Vanetti embereinek:</p>
<p>– Leszurom, a ki a gróf után megy.</p>
<p>S mindaddig feltartja őket, mig én az utczára le nem értem s a
falnak nem támaszkodtam. Jött Cambiaso is, de utána az emberek is s
ott a falnál megint körülvettek. Én azonban senkit közel nem
eresztettem magamhoz. Azt megmondtam nekik, hogy elégtételt
mindenkinek adok, de ha tömegesen jönnek rám, agyon ütöm őket.</p>
<p>Nem is mertek rám jönni.</p>
<p>Van egy öntudatlan borzasztó szokásom. Igaz, hogy életemben alig
néhányszor fordult elő. Ha iszonyu harag és düh fog el, a nélkül
hogy tudnám, ajkaimat összeszoritom s fogaim ugy csikorognak,
csakugy harsog. Cambiaso azt mondta, hogy ez tartóztatta vissza az
embereket. Én ezt nem is tudtam.</p>
<p>Bántatlanul, kényelmesen sétálva mentünk lakásomra. Mire haza
értem, már meglehetősen lecsillapodtam, sőt nevetni is tudtam.</p>
<p>Feleségem halálra volt rémülve. Neki már holt hiremet vitték.
Nagyon kellemesen volt meglepve és nagyon meglepve, hogy minden
karczolás nélkül, mosolyogva mentem feléje.</p>
<p>Canzio, Garibaldi veje, jó barátom volt, valamint Bizzon is. Ez
a Popolo szerkesztője volt korábban, a nagy franczia-porosz
háboruban pedig Garibaldi hadsegéde. Ezeket rögtön fölkerestem s
megkértem, hogy <span class="pagenum"><a name="Page_257" id=
"Page_257">-257-</a></span> legyenek segédeim, ha Vanetti ur vagy
emberei elégtételért jönnek hozzám.</p>
<p>Dehogy jöttek. Eszük ágában se volt. Két napig hiába várakoztunk
otthon. Hanem e helyett ügyvédek kezébe adott, panaszt emelt és
100,000 azaz százezer frank fájdalomdij megitélését követelte
rajtam. Kemény pör lett ebből.</p>
<p>Ügyvédjei hires ügyvédek voltak. Az egyik volt Gabella, az
ügyvédi kamara elnöke. Ugy látszik, ekkor kezdődött meg az a
szerencsém, hogy ellenem minden nagy pörömben mindig a kamara
elnöke vitézkedik.<a name="FNanchor_21" id=
"FNanchor_21"></a><a href="#Footnote_21" class="fnanchor">21)</a>
Másik ügyvéde Grafagni szintén hirneves genuai ügyvéd volt. Azonban
ügyvédek dolgában én se maradtam hátra. Nekem meg három hirneves
ügyvédem volt, barátaim igy látták jónak. Bianone, Berio és
Maurizio. Büntető biróság tárgyalta az ügyet. Ugynevezett
szenzácziós pör volt. Az volt egyik szerencsém, hogy rám fogták,
hogy én előre fegyverkezve vaskeztyüvel rontottam Vanettire. Ez nem
volt igaz.</p>
<p>Bár bőrömre ment a dolog, öt ügyvédnek, négy szakértőnek s egy
államügyésznek a viaskodása nagy mulatságomra szolgált. Annyi
törvényt idéztek össze-vissza ellenem és mellettem, hogy én sohase
tudtam elhinni, hogy valamely országnak annyi törvénye legyen.
Milyen egyszerü volt ez az én ügyem. Miért kellett ehhez annyi
ügyvéd és annyi törvény? Órákig disputáltak például a fölött,
mennyit ér egy kiütött fog és mennyit ér négy kiütött fog. Én abban
a véleményben voltam, hogy négy kiütött fog négyszer akkora kár,
<span class="pagenum"><a name="Page_258" id=
"Page_258">-258-</a></span> mint egy kiütött fog. Rám erőltették,
hogy nyolczszor annyi kár. Akkor láttam, hogy a kiütött fog értéke
is ugy növekedik, mint a gyémánté. Maig se értem ezt a
bölcsességet.</p>
<p>Pedig hiába volt az egész vita, mert a biróság elvégre is
teljesen felmentett s még az én ügyvédeim diját is Vanettivel
fizettette meg.</p>
<p>Különös véletlen volt, hogy ettől kezdve minden nap találkoztam
az utczán Vanettivel. De nem sokáig. Valahányszor látott, oly
indulatba jött, hogy rövid idő alatt megütötte a guta.</p>
<p>Ezt az esetet leszámitva, ez a telünk nagyon egyhangu volt.
Törtük is a fejünket egy kis változáson s elvégre nem
sikertelenül.</p>
<p>Milán grófnénak volt egy nagynénje, az öreg Pappadopoliné
Velenczében. Vele már régebbről ismerősök voltunk s ez mindig
hivott bennünket, hogy pár hétre látogassuk meg valahára. Ekkor
végre ráálltunk.</p>
<p>Bucsuzni kirándultunk Reccoba szegény beteges barátnénkhoz.
Ekkor mondta Milán grófné e szavakat feleségemnek:</p>
<p>– Édes jó Amelim! Emlékezzél meg örökké arról, mit mondok én
most neked, öreg, beteg barátnéd. Férjed családjától soha se várd
boldogságtokat. Se herczegné, se grófné nem vagy, se milliókat nem
hoztál magaddal. A ti számotokra nincs mentség. Haza ti nem
mehettek soha. Édes anyósod is csak addig lesz képes hozzátok jó
lenni, mig haza nem megy. Otthon ő se lesz képes rokonsága miatt. A
magyar főurak is <span class="pagenum"><a name="Page_259" id=
"Page_259">-259-</a></span> olyanok, mint a német főurak. A ki nem
»született«, azt nem ismerik. Te pedig nem vagy »született«. Gábor
jóhiszemü becsületes ember. Ő mindenkiben bizik, testvéreiben pedig
föltétlenül. Nem is azokban lesz a hiba. Hanem ilyen nagy családi
ügyet elvégre tisztek, ügyvédek, ügynökök, birák végeznek. Azok
pedig Gábort meztelenre vetkőztetik. Az öreg Beppina mondja ezt
neked, ki tégedet ugy szeret, mintha leánya volnál.</p>
<p>A szavakat sokkal élesebben mondta, mint itt leirom. Beszélt már
nekünk igy gróf Károlyi Ede unokatestvérem is egykor. Neki se
hittem. Milán grófnénak egyébiránt egyben csakugyan igaza lett. A
tisztek, ügyvédek, ügynökök és birák s még hozzá teszem, a
miniszterek vetkőztettek le engem. Testvéreimnek nem állott ez
szándékjukban eredetileg.</p>
<p>Mind erről azonban később.</p>
<p>Nagyon érzékeny volt elbucsuzásunk. Elkisért Milán grófné a kert
végéig egészen a vasuthoz.</p>
<p>Mikor elváltunk, feleségem vagy száz lépésnyiről visszanézett.
Milán grófné még akkor is az elválás helyén állt és zsebkendőjét
arczára tartva nézett utánunk. Feleségem egy csókot küldött vissza
s ezt kiáltá:</p>
<p>– Isten veled!</p>
<p>Beppina kedvesen intett s azt kiáltotta vissza utánunk:</p>
<p>– Nem elég az Isten veled, mondd Améli, még egy
viszontlátásra.</p>
<p>A vasuti kocsiban szomorúan ültünk egymás mellett. <span class=
"pagenum"><a name="Page_260" id="Page_260">-260-</a></span>
Negyedórák teltek el s még egy szót se szóltunk egymásnak. Nőm
egyszer csak azt mondja:</p>
<p>– Te Gábor, én nagyon félek, hogy szegény Beppinát nem látjuk
többé, nem vetted észre, milyen rossz szinben van?</p>
<p>Épen ezen gondolkoztam magam is. Én is nagy változást találtam a
grófnén. Rögtön mondtam nőmnek, attól félek: rákja van.</p>
<p>Ily hangúlattal értünk haza s másnap igy indultunk Velenczébe.
De elhatároztuk, hogy onnan sietünk haza, hogy életben találjuk.
Ugy ült rajtunk az a gondolat, mint valami nehéz köd, hogy a
grófnét nem látjuk soha többé.</p>
<p>Velenczében hat hetet töltöttünk és Pappadopoliné, valamint
Comello gróf, Beppina testvérje, igen szivesen fogadtak bennünket
és szórakozásunkra mindent felajánlottak.</p>
<p>Itt lettünk arról bizonyosak, hogy feleségem áldott állapotban
van. Ez már nagy változás volt. Sietnünk kellett haza.</p>
<p>De sietnünk kellett azért is, mert Comello gróftól azt
hallottuk, hogy Beppina fölött orvosi tanácskozást tartottak s az
orvosok nála gyorsan fejlődő rákot találtak.</p>
<p>Rossz előérzetem nem csalt.</p>
<p>Genuába érve, a szerencsés hirt siettünk volna Beppinával
közölni. Ugy örült volna ennek. Hányszor mondta:</p>
<p>– Jaj Ameli, ha nektek fiatok lenne, mennyire szeretném; ez még
segítene rajtatok a családdal szemben. <span class=
"pagenum"><a name="Page_261" id="Page_261">-261-</a></span></p>
<p>Én is azt hittem. Mind a ketten csalódtunk.</p>
<p>De ő nem sokáig.</p>
<p>Pár napig pihentünk s aztán átirtunk Milán grófnéhoz, hogy
mehetünk-e már hozzá, sok kedves ujságunk van. Velenczéről is,
magunkról is. Azt irta vissza: várjunk néhány napig, mert igen
gyenge, majd megerősödik s akkor jobban tud örülni.</p>
<p>Alig egy-két nap mulva sürgönyt kapok Reccoból, küldjek
jeget.</p>
<p>Küldtem, de magam is mentem azonnal.</p>
<p>Egy csomó orvossal találkozom. Rettentő komor arczczal fogadtak.
Közölték velem, hogy a grófnénak nagy vérvesztése volt s hogy igen
rosszul van. Azt pedig nekem semmikép meg nem engedik, hogy
bemenjek hozzá.</p>
<p>De én be akartam menni s gondolkodtam, hogyan ejtsem szerét.
Ötletem támadt. Velem volt, mint min denütt, Fofó kutyám. Ezt
Beppina is jól ismerte s nagyon szerette. Mondtam Fofónak, ugasson
örvendezőt. Rögtön megértette s rögtön teljesítette kivánságom.</p>
<p>A mint a grófné meghallotta a jól ismert hangot, azonnal mondta
környezetének, hogy látni akar, mennék fel hozzá.</p>
<p>Nagyon kedvesen beszélgetett még velem. Kérte hajoljak hozzá.
Megcsókolt kétszer.</p>
<p>– Az egyik csókot add át, Gábor, Amelinek.</p>
<p>Könyeim kicsordultak.</p>
<p>– Aztán el ne felejtsétek az öreg Beppinát. És el ne felejtsétek
szavaimat, a melyeket én nektek mondottam. <span class=
"pagenum"><a name="Page_262" id="Page_262">-262-</a></span> Ha
pedig egykor hazamentek Magyarországba, engem még egyszer ott, a
hol fekszem, meglátogassatok.</p>
<p>Mélyen elérzékenyedtem. Nem jutott az se eszembe, hogy
megmondjam neki: feleségem áldott állapotban van. Pedig ez lett
volna utolsó öröme. De halálát oly közel levőnek még se gondoltam,
s ő se. Utolsó szava az volt:</p>
<p>– Hozd el reggel hozzám Amelit. Még szeretném látni.</p>
<p>Siettem Genuába. Feleségemmel csakugyan megállapodtunk, hogy
reggel az első vonattal Reccoba megyünk.</p>
<p>Késő volt. A vonat indulása előtt megkaptam a sürgönyt, hogy
hajnalban meghalt.</p>
<p>Nem vártam a vasutat, kocsiba ültem s hajtattam ki azonnal.
Szegény jó barátnémnak csak holttestét találtam már.</p>
<p>De-Marinit nem tudtam vigasztalni. Igaz, hogy belőlem is
ki-kitört a mély fájdalom. A holtat ketten együtt fektettük a
koporsóba. A koporsót tele raktuk virággal és apró czipruslombbal.
A koporsót én szögeztem le s aztán feladtuk a vasútra, hogy
Velenczébe szállitsuk a Comello-család sirboltjába.</p>
<p>Feleségem a génuai pályaudvarba jött ki, hogy bucsut vegyen a
koporsótól. Olyan megtörtnek alig láttam még feleségem, mint akkor.
Féltettem egészségét és állapotát. Fájdalmát természetesnek
találtam. Szegény grófné volt ugyszólván az első a magasabb rangu
nők közül, ki nőmet mindjárt az első találkozásnál hű rokonérzettel
s nemes barátsággal ölelte át. Oly kinos <span class=
"pagenum"><a name="Page_263" id="Page_263">-263-</a></span> volt az
elválás a koporsótól, ma is fájdalmat okoz, ha rágondolok.</p>
<p>Magunk maradtunk tehát Genuában.</p>
<p>Volt, volt ugyan ismerősünk is, barátunk is, de azok közt se
De-Marini, se Beppina többé nem volt. Az ő kedvükért telepedtünk le
állandóan Genuában s ők eltüntek mellőlünk.</p>
<p>Sokat tanakodtunk: mit csináljunk. Itt maradjunk-e vagy
elköltözzünk? De hova költözzünk?</p>
<p>Haza nem jöhettünk. Családom kebelében az időjárás hidegebb,
zordonabb volt, mint valaha. S aztán már mindenki belenyugodott
abba, hogy Genuában el vagyunk temetve jól. Ha kimozdulunk: megint
tele kiabálják, nem a család, hanem holmi hizelgők a világot
rólunk, mint a kiknek nincs sehol maradásuk.</p>
<p>Ugy is veszett hiremet költötték már. Kik, kik nem: nem keresem.
Apám nevében egy hirdetést tettek közzé a hazai és külföldi
hirlapokban, hogy én tékozló vagyok, rólam a család többé tudni se
akar, semmit helyettem ki nem fizet. A kósza hir már megtett
tengeri rablónak is, hamis kártyabarlang vezetőjének is. Sohasem
játszottam pedig semmiféle kártyát. Mindezekről később apám alsó
rendü tisztjeitől értesültem. A magasabb rendü tisztek később is
féltek velem szóba állani.</p>
<p>Tékozló – én? Ez bántott legjobban. Hiszen volt adósságom, magam
se tudom mennyi, az igaz. De ez csak uzsoraszám volt. Hiszen mikor
adósságaim valódi összegét, azt a mit pénzben kaptam, a nyolczvanas
években kifizették: ez az összeg alig ment háromszázezer
<span class="pagenum"><a name="Page_264" id=
"Page_264">-264-</a></span> forintra. Házasságom óta tehát egy évre
alig esett 15 vagy 20 ezer forint valóságos pénz.</p>
<p>Hát hiszen ez is pénz. Holmi szerény polgárcsalád vagy
hivatalnok megborzad ennyi pénz hallatára.</p>
<p>De hát volt édesapámnak vagy 30 milliónyi vagyona s rám is
nézett vagy négy-öt milliónyi örökség. S ha már gróf Károlyinak
születtem: hát bizony engem annak neveltek is. Ha szabóvá vagy
gépészszé nevelnek: hát lettem volna, ugy hiszem, meglehetős szabó
vagy gépész. De mágnássá neveltek, még pedig gróf Károlyivá. S
olyan mágnás, olyan gróf én is csak lettem, mint kevés kivétellel a
többi.</p>
<p>Mért lettem hát tékozló? Hogy keveredtem én abba a hirbe?
Bizonyára nem azért a hitvány husz, huszonötezer forintért, a
melyet évenkint magamra és családomra valósággal elköltöttem.</p>
<p>Feleségemet nagyon szerettem. Ez volt gyöngeségem. Jobban
szerettem, mint millióimat. Jobban szerettem, mint örökségemet. De
hát gyöngeség ez? Hát annak a nőnek, a kit életben, halálban igazán
szeretünk, ha módunkban állana, nem a csillagos ég ragyogó
kelméjéből szabatnánk sétaruhát?</p>
<p>Én azt tettem volna. Én nem ismertem akkor más életczélt, mint
feleségemnek és szegény kis Endre fiamnak örömére lenni.</p>
<p>De hát nem érzelgek, édes vajdám. Te is vad hazafi vagy. Mindig
azt mondod: jöttem volna haza s éltem volna családom mellett a haza
közügyeinek is. Meglehet, jobb lett volna. De nekem ezt a tanácsot
nem <span class="pagenum"><a name="Page_265" id=
"Page_265">-265-</a></span> adta senki. Sőt mindenki az ellenkezőt
tanácsolta. Minél távolabb Magyarországtól – ez volt a jelszó.</p>
<p>Elvégre Beppina halála után a sok tanakodásnak az lett a vége,
hogy feleségem lebetegedése előtt Genuából nem mozdulunk s azután
majd meglássuk, mit csinálunk.</p>
<p>Mikor a nagy hőség beállott, megint Luccafürdőbe mentünk, hol
nőm elég jól érezte magát.</p>
<p>Innen Milanóba mentünk néhány napra, hova szegény buslakodó
barátunk, De-Marini is ellátogatott. Azt a néhány napot együtt
töltöttük. Genuába októberben mentünk vissza. Vissza is kellett
rendes lakásunkra mennünk, mert nőm novemberre már várta
lebetegedését.</p>
<p>November 8-án a Paganini-dalműszinházban az Álarczos bált adták.
Ott voltunk az előadáson s onnan, minthogy lakásunk onnan nem
messze esett, gyalog mentünk haza. Éjjel nőm rosszul lett. Hajnal
felé magához hivott s közölte velem, hogy a vajudás fájdalmait
érzi. Orvost, bábát már korábban szemeltem ki magamnak. Gyorsan
felöltöztem s magam futottam először a bábáért, aztán az orvosért.
Az orvos volt Gerci tanár. November 9-én reggeli 9 órakor, épen
vasárnapon született meg kedves kis fiam.</p>
<p>Életem legnagyobb öröme s azután mikor meghalt, életem
legnagyobb fájdalma. Hét és fél évig élt nekünk, de mi e hét és fél
éven át egyedül neki éltünk.</p>
<p>A góthai Perthes-féle grófok könyvében fiam születése november
12-ére van téve. Nem tudom, ki küldte be <span class=
"pagenum"><a name="Page_266" id="Page_266">-266-</a></span> s
honnan vették ez adatot, de ez tévedés. A születés 9-én
történt.</p>
<p>Sokat tanakodtunk a fölött, mi nevet adjunk neki. Öt-hat név is
fölmerült, végre megállapodtunk az Endre névben. Nekem azért
tetszett, hogy őseim közt élt Kun László király idejében egy Endre,
a kit Ördög-Károlyinak neveztek.</p>
<p>Ezentul pedig, édes vajdám, ha szegény jó kis fiamról irok:
tarsd azt természetesnek. Mért ne lennék én is olyan apa, mint a
zsidó, a ki fiában mindjárt Rothschildet lát, ha zsebpénzét a fiu
két napig nem költi el és leányában mindjárt Blahánét ösmeri fel,
mihelyt a leány zongora mellett visitani kezd. Mert hát én is azt
mondom, hogy az én jó kis fiam a csodagyerekek közé tartozott.</p>
<p>Fél éves korában már beszélni tudott. Két éves korában
kedvessége és okossága korához képest alig ismert határt.
Három-négy éves korában mindenki bámulta őt, a ki csak
megismerhette. Magyarul, olaszul, francziául már ekkor folyékonyan,
fennakadás nélkül beszélt. Csak találkoznál olyanokkal, kik
ismerték, hogy mind ezt ne tőlem, vakon szerető apjától hallanád.
Édesanyámat is egészen elbájolta s édesanyám is nagyon szerette
őt.</p>
<p>Négy és fél éves volt akkor, a mikor barátságba keveredett az
öreg Garibaldival. Persze nevetnivaló ez a dolog. Garibaldi őt
mindig »az én kis magyar barátom«-nak, ő pedig Garibaldit mindig
»az én jó barátom«-nak nevezte.</p>
<p>Hogy mikor és mily körülmények közt támadt e <span class=
"pagenum"><a name="Page_267" id="Page_267">-267-</a></span>
barátság: el kell mondanom. Szép napom volt ez nekem is, de szép
napja Genuának is. Ekkor igazán kedvemre bántam el a papokkal és a
klerikálisokkal.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_21" id="Footnote_21"></a> <a href=
"#FNanchor_21"><span class="label">21)</span></a> Itt gróf Károlyi
Gábor arra czéloz, hogy nagy örökségi pörében is az ügyvédi kamara
akkori elnöke, Hódossy Imre képviselő volt ellenfeleinek
ügyvédje.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_268" id=
"Page_268">-268-</a></span></p>
<h2>BARÁTSÁGOM GARIBALDIVAL.</h2>
<p class="summary">(Meglátogatom Garibaldit Capréra szigetén. –
Garibaldi Genuában. – Fiam Garibaldinál. – De-Marini kertje. –
Bonbonnel. – Apám tervei. – A cselszövények.)</p>
<p>Garibaldi a maga kis kopár szigetén, Caprerán lakott. Egyszer
már voltam nála ott. Többen mentek látogatására az olasz-osztrák
háboru után ugy másfél év mulva. Volt ezek közt néhány barátom is.
Én is hozzájuk csatlakoztam. Az ősz tábornok ismerte anyámat s
hirből legalább engem is.</p>
<p>Nagyon egyszerü, szerény ellátással, de nagyon szivesen fogadott
bennünket. Az igaz, hogy annyi sajtot oly rövid idő alatt, mint
nála, sohase költöttem el. Mikor engem bemutattak neki, megrázta
kezemet.</p>
<p>– Ah kedves grófom, egykor ábrándoztam arról, hogy én a Duna és
Tisza partján az ön hazája függetlenségeért harczolni fogok
valamikor. Most már nem hiszem. Most már magyar barátaimmal is
keveset érintkezem. Elköltöztek közelemből.</p>
<p>Nagyon kedvesen emlékeztem e találkozásra mindenkor. Kitüntetett
azzal, hogy sokat társalgott velem. Elmondta, hogy a mikor a
nápolyi királyt elkergette <span class="pagenum"><a name="Page_269"
id="Page_269">-269-</a></span> s ő bevonult Nápolyba: ő maga is
magyar szeretett volna lenni.</p>
<p>– Volt két század huszárom. Csonka századok, de magyar fiuk.
Teringettét, ezek aztán derék gyerekek voltak. Majd az eszét
vesztette a nápolyi nép, mikor ezek engem Nápolyba bevittek.</p>
<p>Sok érdekes apróságot beszélt, de most már, annyi idő után,
pontosan előadni nem tudnám.</p>
<p>Minő ember volt ez! Egész ruházata nem ért öt forintot. S minő
hős! Minő hazafi!</p>
<p>Egyszerü nyári lakása fölött volt egy köves domb. Fölmentünk
oda. Olaszországról volt szó. Végig nézett a tengeren, Róma
felé.</p>
<p>– Ah barátim, az a franczia sereg s az a sok átkozott pap. Addig
ez a sziget még nem egészen az enyém, mig Rómát ki nem
tisztitjuk.</p>
<p>Akkor még Rómában volt a megszálló franczia sereg.</p>
<p>1880-ban Genuába jött az öreg tábornok. Öreg volt már, bajusza,
szakála, szemöldöke őszbe csavarodott. Előre tudatták
jövetelét.</p>
<p>Barátaim s a kiválóbb olasz hazafiak közül Canzio, Gattorno,
Bizzoni, Boneyra és többen összejöttünk tanácskozni a fölött,
miként rendezzük a tábornok fogadtatását és bevonulását. Különösen
megállapodtunk abban, hogy egy hajót fogunk fölszerelni s azon
elébe megyünk, továbbá az egész várost, a mennyire lehet, diszbe
öltöztetjük, s végül az egész ünnepélyesség központja s a rendezés
irodája az én lakásom legyen.</p>
<p>Én akkor a Via Román laktam, egy háznak első és <span class=
"pagenum"><a name="Page_270" id="Page_270">-270-</a></span> második
emeletén. Ugyanannak a háznak földszintjén és emeletközén volt a
királyi postahivatal, a kapu fölött hatalmas államczimerrel. A
fogadtatásnál fontossá lett az a véletlen, hogy lakásom és a
postahivatal egy házba esett.</p>
<p>A mint Garibaldi látogatása közhirré lett: azonnal nagy mozgalom
indult meg Genuában. A hazafiak vagy más szóval a szabadelvüek nagy
és fényes fogadtatásban akarták a tábornokot részesiteni. Olyanban,
a minőt az ország felszabaditója és első hőse igazán megérdemel.
Viszont a klerikálisok e törekvés meghiusulására mindent
elkövettek. S a klerikálisokkal tartott nagy részben a nemesség is,
a Circolo dei Nobili.</p>
<p>Az ősz tábornok már régóta csöndes ember volt. Már régóta ugy
hivták: a caprerai remete. Igaz, hogy a klerikálisok maguk közt
csak banditának nevezték. Olaszország már fölszabadult és
egységessé vált. Rómában a királyság volt az ur s nem a pápa. Tiz
év mult már el, a mióta első nagy hősére nem volt szüksége az olasz
nemzetnek. Öreg is, rokkant is volt már a hős, menni se igen
tudott. Csoda-e, ha már rágalmazói is akadtak? Csoda-e, ha már a
klerikálisok Genuában az utczán is meg mertek jelenni? Sőt csoda-e,
ha párt akadt Genuában Garibaldi diszes fogadtatása ellen?</p>
<p>Nos hát ezt a pártot meg kellett szégyeniteni.</p>
<p>Első dolgom volt lakásom feldiszitése.</p>
<p>Volt anyámnak Vicenzában egy nagy szép uj selyem magyar zászlója
az ország czimerével és egy ugyanakkora családi zászlója a
Károlyi-család szineivel, vörös <span class="pagenum"><a name=
"Page_271" id="Page_271">-271-</a></span> és kékkel s a családi
czimerrel. Táviratoztam ezekért s anyám rögtön elküldötte. Ezeket
kitüztem a második emeletre. Leértek a földig s eltakarták a
postahivatalt. A két lobogó közepére kitüztem egy igen szép olasz
zászlót.</p>
<p>Az emeletet és az erkélyt pálmákkal és rózsákkal raktam meg s
egyuttal tele aggattam lampiónokkal és gyertyával, ugy hogy egész
házam igazán szépen látszott nappal is, éjjel is.</p>
<p>Déli tizenkét órakor érkezett a fellobogózott kikötőbe a
tábornok hajója. Az öreg urat széken emeltük ki a hajóból s tettük
kocsijára. A kocsi csak lassan haladhatott befelé az ezer meg ezer
főből álló tolongó, éljenző lelkesült nép között.</p>
<p>Hogy mentek hozzá férfiak, asszonyok, gyerekek kezet fogni,
kezét és ruháját csókolni!</p>
<p>A tömeg közt megismerte egyik hősét, a marsalai ezer egyikét.
Megállittatta kocsiját.</p>
<p>– Ah derék bajtársam, jöjj ide, ölelj meg engem, öreg
bajtársadat, öreg vezéredet!</p>
<p>Az ember fölállt a kocsihágóra s a tábornok megölelte,
megcsókolta husz év óta nem látott s mégis fölismert
közvitézét.</p>
<p>Örömében, lelkesülésében sirt és őrjöngött az a heves vérü olasz
nép. Hány csecsemőt tett a tábornok ölébe egy pillanatra édes
anyja, hogy ő csókolja meg! Ez nagyon megragadott engem is.</p>
<p>Én azonban előre siettem, lakásomra. Erkélyem és ablakjaim tele
voltak ismerősökkel. Ott volt természetesen <span class=
"pagenum"><a name="Page_272" id="Page_272">-272-</a></span>
feleségem és kis fiam is. Mindenkinek kezében virágcsokor vagy
legalább egy rózsa.</p>
<p>Hogy a királyi postahivatal épülete annyira fel volt diszitve:
ennek meglett a nagy hatása. Mindenki azt gondolta, hogy a királyi
udvar is diszes fogadtatást óhajt vagy talán meg is rendelte azt.
Egymás után bujtak ki a zászlók és szőnyegek és emberfejek és
gazdag piperéjü hölgyek az ablakokon és erkélyeken. Egyszerre
zászlóerdővé vált az egész Via Roma és az Assarotti. Sőt még a
Circolo dei Nobili is kitűzte zászlóját mindenütt.</p>
<p>Jött a tábornok kocsija. Kocsi és lovak már akkor tele virággal.
A tábornok mellett egykori hadsegéde Gattorno, az előülésen szintén
hadsegéde, Bizzoni ült, a Popolo szerkesztője akkor. Róla már
másutt is emlékeztem.</p>
<p>Mikor házunk elé ért, feltünt neki a két idegen szinü zászló.
Kérdezte, miféle lobogók azok. Bizzoni megmondta, hogy az egyik a
magyar zászló, a másik a gróf Károlyi családi lobogó. Fölnézett
ránk, nagyon kegyesen üdvözölt bennünket s a csokrot, melyet
feleségem dobott kocsijába, a mellére tüzte.</p>
<p>Este az egész város ki volt világitva. Nagy ünnepnapja volt ez
Genuának.</p>
<p>Másnap tisztelegtem az öreg urnál.</p>
<p>Tisztelgés után hazamentem, Endre fiamat kézen fogtam s vittem
az utczára. Fiam negyedfél éves volt.</p>
<p>Bemegyek egy boltba szivart venni, ott találom Menottit,
Garibaldi fiát. Kis fiam hozzám fordul. <span class=
"pagenum"><a name="Page_273" id="Page_273">-273-</a></span></p>
<p>– Papa kérlek, mutass be engem a tábornok úrnak.</p>
<p>Megtettem. Menotti a lehető legkedvesebb modorban szivesen
fogadta fiam bemutatását. Pár szó után azt mondja fiam
Menottinak:</p>
<p>– Tábornok ur, kérem, vigyen el engem és mutasson be kedves
apjának, Olaszország hősének, mert én nagyon szeretnék vele
megismerkedni.</p>
<p>Menotti egészen elbámult a csöpp emberkének komoly föllépésén. A
másik pillanatban fölkapta s össze-vissza csókolta.</p>
<p>– Gyere csak kedves kis barátom, mindjárt menjünk az öreg urhoz,
ő is nagyon fog örülni, ha ily fiatal emberkével
megismerkedhetik.</p>
<p>Ugy történt.</p>
<p>Azonnal mentünk Canziohoz, a tábornok vejéhez. Itt lakott a
tábornok. Menotti rögtön bemutatta neki kis fiamat.</p>
<p>Garibaldi többször megcsókolta s beszélgetett vele.</p>
<p>– Aztán miért siettél úgy velem megismerkedni kis magyar
barátom?</p>
<p>– Papa nagyon szereti önt, sokat beszélt önről s én látni
akartam, a kit a papa olyan nagyon szeret.</p>
<p>Garibaldi hol olaszul, hol francziául beszélt vele s
kérdezte:</p>
<p>– Jól beszélsz te mind a két nyelven?</p>
<p>– Jobban beszélek magyar nyelven.</p>
<p>Az öreg úr bámúlt s igen, igen nagyon megszerette fiamat. Adott
neki egy csokrot, hogy vigye és adja át mamájának a csokrot és
üdvözletét is és egyúttal kérjen <span class="pagenum"><a name=
"Page_274" id="Page_274">-274-</a></span> engedelmet arra, hogy ne
otthon, hanem nála uzsonnázzék.</p>
<p>Feleségem örömmel engedte meg.</p>
<p>Ettől kezdve Garibaldi minden napra magához hivta fiamat
látogatásra s néha ott tartotta egy-két óráig is. Mindig vele
beszélgetett.</p>
<p>Az elutazás és a búcsúzás igen érzékeny volt. A hős többször
megcsókolta fiamat. Búcsú szava ez volt, még akkor mindjárt
leirtam:</p>
<p>– Kedves kis magyar barátom, ne felejtsd el Garibaldit, a te
öreg barátodat. Többet aligha látjuk egymást. Te majd megnősz, nagy
emberré leszesz, de gondolj reám akkor is. És ha majd rosszat
hallasz az öreg Garibaldiról, ha nem él is már a te öreg barátod,
védelmezd meg őt, ne engedd, hogy róla rosszat beszéljenek. Mondd
meg azt azoknak, a kik rosszat akarnak mondani: hallgassanak el,
mert az öreg Garibaldi igazán szerette hazáját, igazán szerette a
kis gyermekeket és igazán szeretett engem, nekem jó barátom
volt.</p>
<p>Érzékenyen megcsókolta fiamat s bozontos szemöldökü szürke
szemeiből egy pár könycsepp hullott fiamra.</p>
<p>Szegény jó kis fiam megérdemelte e világtörténeti alaknak, e
nagy és nemes léleknek búcsúzó könyeit. Csakugyan nem látták többé
egymást soha. És én se láttam többé Garibaldit.</p>
<p>De kis fiam sohase felejtette el többé őt.</p>
<p>Egykor beteg volt, az ágyat kellett őriznie. Ágya felett a falon
Garibaldi képe függött. Az a képe, emlékszel rá édes vajdám, mely
most ott függ a pipázó <span class="pagenum"><a name="Page_275" id=
"Page_275">-275-</a></span> szobába vezető ajtónál balra. A melyen
az ősz tábornok ágyban ülve, betegen van ábrázolva, a mikor lábát
Róma elleni hadjáratában, csata közben meglőtték.</p>
<p>Volt feleségemnek egy vakbuzgó barátnéja, valami olasz őrgrófné.
Ez meglátogatja Endrét s meglátja a képet a falon. Oda szól
feleségemnek:</p>
<p>– Oh grófné, miként lehet a kis Endre feje fölött egy
istentagadó képét tartani? A Madonna kellene oda vagy a
Megváltó.</p>
<p>Kis fiam egészen haragba jött e szavakra. Haragjában neki
vörösödött.</p>
<p>– Meg nem engedem őrgrófné, hogy Garibaldiról igy beszéljen. Ő
nekem jó barátom volt. Kérem, hogy ő róla szépen beszéljen,
különben megmondom papának s ő épen nem tűri el.</p>
<p>A marquesa csak elbámúlt e komoly és határozott tiltakozásra! Öt
vagy hat éves gyerektől.</p>
<p>– Oh grófné – szólt aztán feleségemnek – elpusztúl a világ. Igy
nevelni a jövő nemzedéket!</p>
<p>Engem kis fiam egészen Genuához kötött. A hol ő volt, onnan
elmozdúlni nem jutott aztán eszembe. Egészen neki éltünk. Én minden
gondomat neki szenteltem. Nagy örömökkel fizetett meg érte.
Elvittem különben egyszer Valsba is, Requaróba is. E fürdők igen jó
hatással voltak rá.</p>
<p>Legtöbb időt töltött azonban Reccoban, hova öreg De-Marini
barátunk visszatért s hol virág-ápolással, kertészkedéssel
foglalkozott. Volt nehány szép narancsfája és pálmája is. Mikor
csak megengedte az idő, ide <span class="pagenum"><a name=
"Page_276" id="Page_276">-276-</a></span> mindig átment
elmaradhatlan dadájával Philoménével s gyakran heteket töltött. A
jó ezredes azt akarta, hogy mindig ott legyen.</p>
<p>– Édes kis Endre barátom, – mondta fiamnak, – a mikor te itt
vagy, akkor itt nálam te vagy az úr. Tied minden s te parancsolsz
mindenben és mindenkinek.</p>
<p>Valami kedves furcsaság volt öreg ezredes barátom
kedélyében.</p>
<p>Szenvedélyes virágkedvelő volt. Mindennap megnézte minden
bokrának és fájának minden virágát s talán azt is tudta, kertjében
hány eleven falevél, hány virágszál van. Azt mondta nekem, sok
tengerészt ismert, a kiben, mikor a szárazra és nyugalomba került,
ez a szenvedély támadt föl.</p>
<p>– Nagy bűvész a tenger – ugymond – kedves barátom, az ember
lelkét magához szivja egészen. Nőt és virágot nem ismer a tenger,
nem is engedi magához közel jönni. De ha a tengerész lelke végkép
el nem fásul vagy meg nem romlik, a mikor a kor és gyöngeség
kiszorit bennünket e poros világba, a lélek mélységein mégis ott
szunnyad egy szikra, mely lobbot vet s mely az asszonyért és a zöld
füért, lombos fáért, nyiló virágért lángol. A nőnek rajongóit s a
zöld lombnak és nyiló virágnak imádóit ott találhatod meg legjobban
az elaggott tengerészek között. Pedig az élet alkonyában mozognak
már.</p>
<p>Hogy őrizte, hogy féltette öreg barátom a maga zöld kincseit.
Hogy óvta hernyótól, békától, még a madártól is, hangyától is.
Hátha valaki virágágyait <span class="pagenum"><a name="Page_277"
id="Page_277">-277-</a></span> össze merte volna tiporni vagy
tépni. Talán belelövöldözött volna.</p>
<p>És az én kis Endre fiamat annyira szerette, hogy őt
fölszabaditotta mindenre. Még narancsfáinak virágát is téphette
volna kedve szerint. Még annak is örült volna De-Marini.</p>
<p>Igaz, hogy én ravaszkodtam. Kis fiamat betanitottam arra, hogy
akármit enged meg az ezredes bácsi és akármire biztatja, a virágot
le ne gázolja és le ne tépje, hanem ha mégis megkivánja, mindig
tőle kérjen egy szálat. De azért engem el ne áruljon, hogy igy
beoktattam. Philoménének is figyelmébe ajánlottam ezt.</p>
<p>Kis fiam végtelenül okos gyerek volt s figyelmes és szófogadó.
Igy aztán ezredes barátom sohase bánta meg, hogy őt a kertben
mindenre fölszabaditotta.</p>
<p>Áldott kis fiam, miért is kellett neked oly hamar elmulnod!</p>
<p>Mindenkit elbájolt, mindenkit meghóditott jó kis fiam.</p>
<p>Párisban később bemutattam Bonbonnel régi afrikai barátomnak. Őt
is ugy elragadta. Elmondatta vele összes vadászati élményeit. S az
öreg elmondta hüségesen.</p>
<p>– Édes barátom, – szólt egykor hozzám, – az én kis Endre
barátomért még egyszer felkeresem az Atlaszt és bejárom a
Dsebbel-Aures hegységeit. Igérje meg ön nekem, hogy ha Endre 14
éves lesz, egy évig átengedi nekem oroszlán-vadászatra. Azt akarom,
hogy az én vezetésem mellett lőjjön oroszlánt s igy legyen
fölszentelve az ifju kornak. <span class="pagenum"><a name=
"Page_278" id="Page_278">-278-</a></span></p>
<p>Jó Bonbonnel öreg barátom azután is mindig nagy figyelemmel és
gyöngédséggel ápolta barátságát kis fiammal, a mig csak élt.</p>
<p>Életem időrendjétől azonban messze kalandoztam el. 1877. évi
február 15-én irta alá apám végintézkedését, melyben engem
kitagadott és köteles részre szoritott, sőt köteles részemet is
megszabta, még pedig félmillió forintban szabta meg. Minthogy pedig
hatan voltunk testvérek: e szerint apám összes vagyona 6 millió
lett volna, holott megért 30 milliót. Köteles részem tehát e
szerint is valami harmadfél millió forint lett volna.</p>
<p>El kell itt mondanom kitagadtatásom történetét. De mielőtt
elmondanám, két megjegyzést kell előrebocsátanom.</p>
<p>Az egyik az, hogy én ez időtájt, sőt már évek óta állandóan
Genuában laktam, ekkor meg kis fiam éppen csecsemő volt s mellőle
mozdulni nem akartam, tehát én igen sokat abból, a mi itthon apám
körül történt, nem tudhattam. Kitagadtatásomnak csak külső néhány
körülményét tudom hát biztosan és most csak annak elbeszélésére
szoritkozom.</p>
<p>A másik sokkal fontosabb, a mit megjegyezni akarok.</p>
<p>Kitagadtatásom édes anyám tudtán és akaratán kivül történt.</p>
<p>De nem akarták azt testvéreim se. Épen nem akarták. Száz dolog
győzött meg engem arról, hogy ő bennük ez a szándék sohase volt
meg. Később nem egyszer viszálykodtunk, nem egyszer
hosszabb-rövidebb ideig <span class="pagenum"><a name="Page_279"
id="Page_279">-279-</a></span> nagyon haragudtunk egymásra, de
mély, komoly, állandó gyülölség köztünk ki nem fejlődött, ki sem
fejlődhetett. Hogy mégis ugy végződött dolgunk: azt sok mindenféle
körülmény összejátszása okozta. Majd később elmondom azt sorra.</p>
<p>Sőt édes vajdám, akármilyen furának tetszik, a mint neked már
százszor elmondtam, apám se akart engem kitagadni. Hiszen volt idő,
a mikor minden gyermeke közt engem szeretett legjobban és
szeretetét, ha közelében voltam, sohase vonta meg tőlem, sőt nem
egy jellel, nem egy ténynyel mindig kimutatta.</p>
<p>Az ügyvédek, a közbenjárók, a besugók: azok voltak a
fenegyerekek.</p>
<p>No, de menjünk sorba.</p>
<p>Nagyanyám Waldstein grófnő, ősanyám Harruckern bárónő volt. Ugy
mondták, ezek egyike beültette családunkba a rákbetegséget. Szegény
apám ebben halt meg s Gyula és Viktor bátyáimat is ez a betegség
támadta meg.</p>
<p>Apám szép kort ért ennek daczára. Halála Endre fiam születése
napján következett be, csakhogy egy évvel később, ugymint 1877. évi
november 9-én, 75 éves korában. Betegsége azonban két évvel előbb
már mutatkozott.</p>
<p>Apám régóta, még az ötvenes évek óta törte fejét azon, hogy egy
vagy két, vagy több gyereke számára is hitbizományt alapit. Elvégre
1876-ban föltett czélját királyi jóváhagyással megvalósitotta.
Valami 50 ezer holdnyi birtokból s két budapesti palotából két
hitbizományt <span class="pagenum"><a name="Page_280" id=
"Page_280">-280-</a></span> alapitott. Az egyik mintegy 35 ezer
holdból s az egyetem-téri palotából, a mi maga is megér közel két
milliót, Gyula bátyám számára. Ehhez főleg a mátrai uradalmak
tartoznak. A másik pedig mintegy 15 ezer holdból fehér- és
pestmegyei uradalmakból Viktor bátyám számára. Ehhez tartozik a
csurgói kastély is, apám kedves lakhelye.</p>
<p>E két hitbizomány szokás szerint fiágra szól. A két bátyám
családjának fiágon való kihalása esetére Tibor és Pista öcséim s
illetőleg fiági örökösei s leszármazói lennének a várományos
örökösök. Itt már én a hitbizományi háramlásból kimaradtam, noha
Gyula és Viktor bátyáim után én következtem volna. Ez körülbelül
megfelelt atyám igazi szándékának, de erre én se fektettem sulyt,
mert hiszen 8–9 éve voltam már házas, gyermekünk eddig nem
született s nem is reméltem, hogy szülessen. Feleségem párisi
balesete óta ottani orvosaim nem is biztattak.</p>
<p>De nem tartottam fontosnak a hitbizományi háramlás sorrendjét
azért sem, mert hiszen megmaradt még apámnak közel 250 ezer hold
földje s egyéb sok értéke mintegy 25 milliónyi összeg erejéig,
tehát juthatott ebből nekem elég, sőt több, mint a mennyi elég.
Édes apámnak pedig esze ágában sem volt ebből engem kitagadni,
hiszen ha ez lett volna szándéka, megtette volna ezt 1876-ban a
hitbizomány alapitása és rendezésekor.</p>
<p>Két dolog jött azonban közbe. Az egyik az 1876-ik év végén
betegségének sulyosabb jelentkezése s a másik: ugyanakkor Endre
fiamnak születése. <span class="pagenum"><a name="Page_281" id=
"Page_281">-281-</a></span></p>
<p>Fiamnak születése gyors működésre serkentette azokat, kik féltek
apám betegségének veszélyes és gyors lefolyásától s kik engem
vagyonomtól, örökségemtől meg akartak fosztani.</p>
<p>Ismétlem: ezek nem anyám és testvéreim voltak.</p>
<p>Apám előtt azt, hogy én nem vagyok méltó fia, tehát engem
kitagadással kell fenyegetnie, egyenesen előhozni se merték. Apám
nagy úr volt. Előtte tisztán állt, hogy testvéreim gazdagsága
semmivel se ér többet, ha azokhoz az én elharácsolt örökségem is
hozzátapad. Hiszen, hogy valakinek öt milliója van-e vagy hat
milliója: az egészen mindegy. De hogy az ő egyik fia s unokája
vagyontalan maradjon: az már nagy dolog. Erről igy egyszerüen
beszélni se lehetett előtte.</p>
<p>Uj hamis okoskodással álltak elő.</p>
<p>Azt mondták neki, hogy nekem három milliónyi vagy több adósságom
van.</p>
<p>Ha tehát nem intézkedik, ha köteles részre nem szorit s ha
köteles részemet valamely nyomoruságos összegben meg nem határozza;
az esetre az én örökségemet a hitelezők viszik el. És igy ő hiába
óvta és gyüjtötte a gróf Károlyi vagyont, az mégse lesz Gábor fiáé,
hanem a világ minden részén futkározó jött-ment hitelezőké. Ha
pedig a hitelezők látják, hogy nincs mire áhitozniok, akkor
kiegyeznek a valósággal adott szerény összegekben, s igy nekem az
ősi vagyon, a nagy örökség megmenthető.</p>
<p>Ügyes volt az ötlet, apámat meg lehetett neki nyerni.</p>
<p>De ő mégis kételkedett abban, hogy nekem annyi <span class=
"pagenum"><a name="Page_282" id="Page_282">-282-</a></span> millió
adósságom lehetne. Hiszen pesti, bécsi, párisi és olaszországi
adósságaimat körülbelül ismerték. Ezek miatt nem lett volna szükség
hamiskodni.</p>
<p>El akarták vele hitetni, hogy nekem Londonban is vannak
adósságaim. Meg kell mondanom, hogy egy fillér se volt.</p>
<p>Van minden országnak egyetlen hitelezője, kinek az egész világ
tartozik. Ugy hivják: Rothschild. És van minden országnak egyetlen
adósa, ki az egész világnak tartozik. Ugy hivják: gróf Károlyi
Gábor. Ezt akarták apám fejébe verni. Ez volt a terv.</p>
<p>Én otthon, génuai kis lakásomban, kedves kis fiam bölcsőjénél
ültem. Lestem mosolyát, hallgattam hangját, gyönyörködtem kék
szemeiben, tanitottam gagyogni, hordtam neki virágot, nyulfarkat s
csörgőt s ábrándoztam arról, minő derék fiut és jó magyart nevelek
belőle. Legyen különb apjánál s minden rokonánál.</p>
<p>Ez alatt Budapesten és Csurgón az ügyvédek és besugók pokoli
tervet szőttek ellenem, hogy fiamat koldussá tehessék.</p>
<p>A terv sikerült.</p>
<p>Első sikere az volt, hogy én a londoni adósok börtönébe
jutottam.</p>
<p>Magyar ember, genuai lakos, londoni adósok börtöne: hogy kerül
ez össze?</p>
<hr class="chap" />
<div class="chapter"></div>
<p><span class="pagenum"><a name="Page_283" id=
"Page_283">-283-</a></span></p>
<h2>AZ ADÓSOK BÖRTÖNÉBEN.</h2>
<p class="summary">(Uzsorásom okosan beszél. – A bécsi ügynök. – A
vasuti szerencsétlenség. – Az angol királynő nevében fogoly vagyok.
– A börtön. – Börtönbeli barátaim. – A mogorva ezredes. – A vidám
Stephenson szerelmi ügye. – Ügyvédem Goldberg.)</p>
<p>Sokszor emlitettem már, hogy hitelezőim Genuában folyton
zaklattak.</p>
<p>Szegény hitelezők! Hányszor összeszidtam őket. A hitelező olyan,
mint a nátha. Bele nem hal az ember, hanem azért nagyon kellemetlen
betegség. És sohasem tudja az ember, mikor üt ki rajta. Néha a
legszebb idő van s ott terem a nátha. Néha a legkedvesebb sétán,
kiránduláson, mulatságon ott terem a hitelező, vagy az ügyvéd, vagy
a végrehajtó.</p>
<p>De sokszor méregbe hoztak engem. Szivesen fizettem én, ha volt
pénzem. De mikor oly ritkán volt fölös pénzem. Megbántam én aztán
mindig, mikor hitelezőimmel gorombáskodtam. Hiszen ők is emberek,
gyakran igen jó emberek s végre is a maguk pénze után járnak. Hanem
hát nem voltam én bölcs ember, vagy imádkozó barát, hogy én
uralkodjam indulatomon, mikor méregbe hoztak. A rosszabb fajta
uzsorások <span class="pagenum"><a name="Page_284" id=
"Page_284">-284-</a></span> természetesen megérdemelték, a hogy
bántam velük. Voltak hitelezőim közt ilyenek is.</p>
<p>Volt például egy Pincherat nevü hitelezőm. Kemény uzsorás, de ez
mindig lefegyverzett, a mikor ráförmedtem.</p>
<p>– Lássa gróf úr, ön haragszik, ha huszezer frankért zaklatom,
holott csak nyolczezer frankot adtam valósággal. De hiszen nálam és
minden uzsorásnál csak vállalkozás, csak szerencseüzlet az egész.
Egyik vállalaton nyerünk, a másikon vesztünk. Önnél meglehet,
elvesztjük az uzsorát is, a kamatot is, a tőkét is. De én nem
haragszom e miatt. Ez a vállalatom nem sikerült. Ez az egész. Ha ön
gróf úr a nyolczezer frankot és négyes kamatját megfizetné és én a
többiért mégis zaklatnám: csak akkor volna önnek oka haragudni.
Kisértse meg.</p>
<p>El kellett magam nevetni. Igaza volt.</p>
<p>Alig volt fiam hathetes, ugy karácsony tájban megjelent nálam
egy bécsi ügynök. Ördög tudja, mi volt a neve. Ügyes ficzkó volt.
Valami Schiller nevü bécsi uzsorásom nevében jött.</p>
<p>Bemutatja magát s mutatja megbizását.</p>
<p>– Schillertől jövök.</p>
<p>– Örülök neki. A nagy költőt szerettem gyerek koromban. Lantos
költeményben utazik ön, vagy a Haramiákban?</p>
<p>Évődtem vele.</p>
<p>– Tudja-e gróf úr, mennyi önnek az adóssága?</p>
<p>– Erre magam is kiváncsi vagyok. <span class="pagenum"><a name=
"Page_285" id="Page_285">-285-</a></span></p>
<p>Elővesz egy papirost. Fölszámol vagy ötven hitelezőt.
Mindegyiknek neve után egy tekintélyes összeg. Több mint egy millió
frank összesen. Rögtön láttam, hogy tanulmányai nagy gondosságot
árulnak el, de azért még nem teljesek. Pár százezer frankot még nem
sikerült fölfedeznie.</p>
<p>– Szabad tudnom, mi vezette önt e gondos kutatásokra?</p>
<p>– Keresni akarok a gróf úrnál. Van főnökömnek egy londoni háza.
Mister Brown. Ez kész önnek adósságait összesiteni s öt százalékra
konvertálni. Kész ezen kivül négyezer fontot uj kölcsönként adni.
Én megcsinálom ez üzletet potom két száztóli jutalékért.</p>
<p>Csábitó ajánlat. Okos és kellemes üzlet. Az első pillanatra
hajlandó voltam rá. Annál inkább, mert az ügynök közölte velem ama
Brown mister levelezését is. A dolog komolynak látszott. Mégis
kételyem támadt.</p>
<p>– Aztán kedves ügynök ur, mi inditja azt a derék mistert erre a
nagylelkü ajánlatra? Hiszen én neki se leszek pontosabb fizető,
mint eddigi hitelezőimnek.</p>
<p>– Azt hiszem gróf úr, hogy mister Brown nagylelküségének indokai
önt igen kevéssé érdeklik. Egyébiránt megmondhatom azt is. Önnek
édes apja, a kegyelmes úr beteg. Betegsége olyan, mely egy év alatt
szomoru véggel végződik. Ezt főnököm és Brown úr is tudja a bécsi
orvosoktól. Egy év mulva ön hozzájut örökségéhez. Mister Brownnak
sok pénze van s kicsiny kamatjáradéka. Az ön öt százalékos kamatja
nagy nyereség. Ön nem is fizet mindjárt. Egy pár év letelik
<span class="pagenum"><a name="Page_286" id=
"Page_286">-286-</a></span> azután is. Pénze biztos, kamatja is
biztos. Egészen ostoba ember lenne mister Brown, ha ezt a
nagylelküséget elszalasztaná. Mister Brown pedig egészen okos
ember.</p>
<p>Szegény jó apám! Én is tudtam, hogy betegségének természetében
most már nem lehet kételkedni. Mégis fájt, hogy ezek az emberek
erre üzletet akarnak alapitani. Pedig nem is sejtettem, mi lesz
ennek a vége.</p>
<p>Közöltem a dolgot feleségemmel. Meghánytuk-vetettük azt minden
oldalról. Hiszen ha apám már nem élne, akkor is konvertálni kellene
adósságainkat. Öt százaléknál olcsóbb kamatot pedig a szárazföldön
nem találunk. Az ajánlatot el kell fogadni.</p>
<p>Elfogadtam.</p>
<p>Az ügynök azt mondta, magamnak is el kell menni Londonba ő vele.
Mert biztosan és gyorsan csak akkor sikerül, ha személyesen járok
el az ügyben.</p>
<p>Reggeli négy órakor indult a vonat Turinba. Én Turin felé
akartam menni, hogy ott Kossuth Lajos Tivadarral találkozzam s a
dolgot vele is közöljem. Táviratban értesítettem tehát, hogy a
reggel négy órakor induló vonattal hozzá megyek, várjon rám.</p>
<p>Turinba érek s mindjárt a vasutnál tudakozódom Kossuth után.
Mondják, hogy tegnap délben elutazott, hivatalos ügyben el kellett
mennie Milanóba.</p>
<p>No most mit csináljunk? Milanóba nem megyek barátom után. A
párisi gyorsvonat pedig csak öt vagy hat óra mulva indul.</p>
<p>Tanácskozom az ügynökkel. <span class="pagenum"><a name=
"Page_287" id="Page_287">-287-</a></span></p>
<p>– Jobb lesz, gróf úr, a vasuton tölteni az időt. Egy óra mulva
is indul egy vonat, menjünk azzal.</p>
<p>Jó lesz. Indultam Páris felé rögtön.</p>
<p>Ez volt a szerencsém. Ez mentette meg életemet.</p>
<p>Az a gyorsvonat ugyanis, melyen utazom, ha Kossuth Tivadart
otthon találom, borzasztó szerencsétlenségbe rohant. Aix le Bain és
Chatillon között a Lac de Bourgé mellett iszonyú baleset történt
vele: az egész vonat összetört s valami 300 ember halt meg vagy
zúzódott össze. A milyen szerencsés fiú vagyok, legalább kezem,
lábam nekem is eltört volna. Ekkora vasúti szerencsétlenség se az
előtt, se azóta nem történt Európában.</p>
<p>Én azonban szárazon és vizen szerencsésen megérkeztem Angliába s
Londonban egy hôtelben kényelmes szállást fogadtam. Mindeddig velem
volt az ügynök is, a ki azonban itt elpárolgott mellőlem. Azt
mondta: megy az ügy után, fölkeresi mister Brown urat s mihelyt
végez: jön hozzám vissza azonnal.</p>
<p>Bizony nem láttam én őt ezentúl.</p>
<p>Másnap reggeli után ugy három óra tájban lemegyek az olvasó
szobába s nézegetem a képes lapokat. Egyszerre jön hozzám a szolga
s jelenti, hogy három úr óhajt engem meglátogatni, menjek fel
szobámba s fogadjam el őket.</p>
<p>Fölmegyek szobámba, utánam a három úr. Három egyszerűen, de jól
öltözött, rettentő komoly és udvarias úr.</p>
<p>Kettő megáll s egyik elém lép. Bemutatja magát, hogy ő
valamelyik kerületnek, vagy városrésznek a sherifje. <span class=
"pagenum"><a name="Page_288" id="Page_288">-288-</a></span></p>
<p>Örűltem neki hivatalos komolysággal. Ő azonban azt kérdi
tőlem:</p>
<p>– Uraságod-e gróf Károlyi Gábor magyar mágnás, 36 éves, nős, ez
idő szerint olaszországi genuai lakos, a Dublin nevű
személyszállító hajóval átjött a csatornán, tegnap Londonba
érkezett s most itt van szállva ebben a hôtelben, az emeleti 33.
számú szobában?</p>
<p>– Az az ember, tisztelt sherif úr, a kire mindez ráillik, én
vagyok.</p>
<p>Erre egy lépést közelebb jött hozzám s jobb kezét vállamra teszi
és igy szól:</p>
<p>– Ön uram Nagy-Brittannia és Irland királynője ő felsége nevében
foglyom és figyelmébe ajánlom a törvények tiszteletét.</p>
<p>Elbámúltam. Első pillanatban alig jött valami okos gondolatom.
El nem tudtam képzelni, hogy ki az, a kit agyon ütöttem vagy a
kinek a pénzét elraboltam? Ki ismerhet, ki vádolhat engem
Londonban, a hol nem jártam évek óta? De csakhamar magamhoz jöttem
s kutya-jókedvem kerekedett felül. Az angol nyelvben akadozva
tudtam beszélni, tehát francziául feleltem:</p>
<p>– Ön sherif úr alighanem téved. Lehetetlen, hogy én a királyné ő
felségének magas figyelmét ennyire magamra vontam volna.</p>
<p>A sherif azonban nem akart velem tárgyalásba bocsátkozni.</p>
<p>– Uraságodnak velem kell jönni, legszükségesebb ruháit és
eszközeit magával hozhatja.</p>
<p>Egy öltöző ruhát, fehérnemüt s pénzemet, ékszereimet
<span class="pagenum"><a name="Page_289" id=
"Page_289">-289-</a></span> magamhoz vettem. Ő felsége a királyné
nevében az egyik komoly úr lehozta paktáskámat, kocsiba ültünk s
elvittek valami hivatalba.</p>
<p>Derék, komoly képü urak fogadtak ott is, udvariasan leültettek s
egy csomó kérdést intéztek megint hozzám, hogy én vagyok-e én s nem
más valaki vagyok-e, mint a ki vagyok? Jegyzőkönyvbe vezettek
mindent.</p>
<p>Elvégre meguntam ezt a sok kérdést.</p>
<p>– Urak, – mondtam, – most már én is szeretném tudni, mire való
ez a sok teketória? Ki vádol engem?</p>
<p>– Türelmet kérek uraságodtól, – felelt a hivatalnok. – Uri
szavára fogadhatja-e ön, hogy nincs valami ragályos betegsége s
hogy nincs szüksége orvosra?</p>
<p>– Nem fogadok én semmit, egészségemmel meg vagyok elégedve.</p>
<p>Ekkor tudtomra adták, hogy Schiller bécsi lakos és hitelezőm
jogot nyert a királyné ő felsége nevében arra, hogy engem az adósok
börtönébe zárathasson, ha tehát nem vagyok hajlandó a megitélt
követelési összeget nyomban kifizetni: akkor elzárnak. A
hivatalszolga rendelkezésemre áll, hogy fizetés végett a
végrehajtót vagy felperes ügyvédjét ide hivathassam. Egyébként
kellő szolgálattal el leszek látva, hogy ügyvédemet vagy bankáromat
vagy valamelyik barátomat, ki helyettem fizetni akar,
értesithessem.</p>
<p>Nevetnem kellett e komolynak látszó sok jóindulatra.</p>
<p>Fizetni? Miből?</p>
<p>Bankárom, ügyvédem, jó barátom, a kik helyettem fizessenek? Hol
vannak azok? <span class="pagenum"><a name="Page_290" id=
"Page_290">-290-</a></span></p>
<p>A Her Majesty-fogház, a Holoway irtóztató nagy épület. Tele van
az mindenféle gyilkossal, csirkefogóval és kapczabetyárral. De tele
van ártatlan szegény ördöggel is, a ki néhány font adósság miatt
ide bekerült. Ide hoztak engem.</p>
<p>Átadtak a felügyelőnek, a kiben megint annyi komolyság lakott,
mint az egész nagy épületben. Velem együtt holmi iratokat is
átadtak neki.</p>
<p>A felügyelő ujra meggyőződött arról, hogy én ki vagyok? Azután
azt kérdezte:</p>
<p>– Minő osztályu fogságot akar a nemes gróf választani?</p>
<p>– Mit értsek én ez alatt?</p>
<p>– Üdvözlöm önt nemes gróf, hogy ilyen járatlan a mi
viszonyainkban. Az első osztály az, melyben 10 shillingért, a
második osztály, melyben 5 shillingért gondoskodunk ellátásról. A
többi osztály ingyenes. Ön nemes gróf bizonyára az első osztályt
választja. Már ez másként nem lehet.</p>
<p>Volt egy kis pénzem, talán ezer s néhány frankom, én tehát a
legjobb osztályt választottam. A felügyelő bizalmának meg kellett
felelnem. Ha oly előkelő név, mint az enyém, a második osztályt
választaná: jobban lenéznék, mint egy szegény kefekötőt.</p>
<p>– Van-e önnek nemes gróf még valami parancsolni valója?</p>
<p>– Köszönöm felügyelő úr. Legelőször azzal az ügynökkel szeretnék
találkozni, a ki engem ide csalt Londonba, hogy azt a gazembert egy
kissé agyon üssem. Erre szeretnék egy kis szabadságot. <span class=
"pagenum"><a name="Page_291" id="Page_291">-291-</a></span></p>
<p>Nagyon sajnálta, hogy kivánságomat nem teljesitheti. Biztositott
egyébiránt, hogy erre még lesz alkalmam.</p>
<p>Elvezettek szobámba.</p>
<p>Szobám emeleten volt. Elég tiszta és világos, de kicsiny szoba.
Volt benne ágy vasszerkezettel, matráczczal, vánkossal és vastag
pokrócztakaróval. Volt mosdóasztal teljes készülékkel. Volt
iróasztal, de nagyon kicsiny és két szék. Egy pinczér-forma kis
emberke jelentkezett nálam szolgálatra, podgyásztáskám
felügyeletére és kezelésére s hetenként csak öt shillinget
kért.</p>
<p>Az étkezés nagyon jó volt. Egy vastag, kövér és öreg néni volt a
szakácsné és konyhamester. Meleg ételek, főzelékek, sültek, de csak
ebédre. Hideg étel azonban nagy bőséggel reggelire és vacsorára.
Sonka, halak, rákok, kaviár, vaj, sütemények. A konyha mellett volt
egy nagyobb terem. Itt összegyülhettek s rendesen össze is gyültek
az elsőosztályu foglyok társalogni, dohányozni és teázni.
Olvasmányt hozathattunk szobánkba, a mennyi tetszett.</p>
<p>Szobám egy hosszu, vasoszlopos és rácsos folyosóra nyilt. Itt
szabad volt a sétálás a nappal minden órájában. Innen kényelmesen
le lehetett látni egyik oldalon egy fedett udvarba, a hol a második
osztálybeli foglyok töltötték az időt s másik oldalon egy gondosan
őrzött udvari helyiségbe, a hol az ingyenes foglyok mulattak.
Szegényebb emberek, közbüntettes vádlottak, éjszakánként elfogottak
s effélék.</p>
<p>A mint szobámba vezettek: nem igen volt kedvem ezeket látni.
Lefeküdtem ágyamra, hanyatt vágtam magam <span class=
"pagenum"><a name="Page_292" id="Page_292">-292-</a></span> s ez
nap nem is ebédeltem. Elkezdtem gondolkozni. Bolond helyzetem adott
rá alkalmat, okot és időt eleget.</p>
<p>Első gondolatom Genuába röppent feleségemhez és szegény kis
fiamhoz. Értesitsem-e feleségemet? Szabad-e azt a szegény asszonyt,
a ki alig épült fel a gyerekágyból, ilyen izgatottságba hozni? Nem
árt-e súlyosan egészségének? De más részről elhallgathatom-e előtte
helyzetemet? Szabad-e a férjnek ily dolgot eltitkolni felesége
elől? Szabad-e eltitkolni akármit is?</p>
<p>Bizonyos, hogy feleségem rajtam nem segíthetett. Több pénze nem
volt, mint a mennyi a háztartásra kellett. Ötven-hatvanezer
forintot pedig csakugyan nem teremthetett, a melylyel engem
kiszabadíthasson. De hát ennyivel is kiszabadíthatott volna-e?</p>
<p>Egyik gondolat a másikat űzte agyamban.</p>
<p>Elvégre, hogy kerültem én börtönbe? Adósság miatt. Ki az a
bolond ember, a ki ebből hasznot akar látni? Hiszen, ha szabadon
vagyok és akkor se tudok fizetni: miként fizethessek, ha börtönben
ülök?</p>
<p>Itt valami gazságnak, valami cselszövénynek kellett történni.
Közönséges hitelező esze, számitása és türelmetlensége erre nem
lett volna elég. Az a bécsi ügynök, a ki Londonba csalt engem,
valami más czélnak volt eszköze.</p>
<p>Ennyit sejtettem. De ezen túl nem láttam tisztán semmit.</p>
<p>Vacsorára teát és hideg sültet ettem. Pinczérem biztatott,
menjek a társalgóba. Nem mentem. De igen jól aludtam egész éjjen
át. <span class="pagenum"><a name="Page_293" id=
"Page_293">-293-</a></span></p>
<p>A következő napon nem adtam át magam gondnak és tünődésnek. E
helyett reggeli előtt is, után is fölkerestem a társalgót, hogy
megismerkedjem bajtársaimmal.</p>
<p>Sokféle barátság van a világon.</p>
<p>Van gyermekkori. Ez nem tart sokáig. Nem is igazi barátság. Ez
nem sokkal ér többet, mint a növendék állatok társasági és játszó
ösztöne.</p>
<p>Van iskolabeli barátság. Ebből már egész életre kiterjedő
vonzalom és rokonszenv származhatik.</p>
<p>Van fürdői barátság. Gyorsan keletkező, gyorsan muló
rokonszenvek. Hasonlítanak ahhoz, mely egy átkorhelykedett éjszaka
után a pezsgő és a czigány mellett keletkezik.</p>
<p>Vajjon minő lehet a börtönben keletkező barátság?</p>
<p>Ez a furcsa kérdés itt jutott eszembe. Hogy is juthatott volna
másutt eszembe? Hiszen börtönben még csakugyan nem voltam.</p>
<p>Börtönben! Kezdett dühbe hozni ez a gondolat. Szerencsémre
rögtön elmult dühöm, a mint Holoway-beli bajtársakkal
megismerkedtem.</p>
<p>Huszan voltunk első osztályu foglyok.</p>
<p>A mint közibük léptem, első dolgom volt magamat bemutatni. Ők is
eldörmögték nevüket. Csak egy ezredes nem hederitett rám. Se nevét
nem mondta, se kezeit ki nem vette övéből. Szétterpesztett lábbal
gúnyosan nézett rám. Más körülmények közt bele vesztem volna
azonnal. Később azonban tűrhető mértékig mégis megbarátkoztunk.
<span class="pagenum"><a name="Page_294" id=
"Page_294">-294-</a></span></p>
<p>Első belépésemnél egy franczia, az öreg Aspinál és egy angol,
William Stephenson fogadtak a legnagyobb rokonszenvvel. Ezekkel
csakhamar a legélénkebb társalgásba keveredtem, de társalgásunkba
többé-kevésbbé beleavatkoztak a többiek.</p>
<p>Első feladatuknak ösmerték kikémlelni, vajjon én igazi gróf és
igazi Károlyi vagyok-e? Ugy vettem észre, hogy a Holoway-Prison
termeiben nem ritka jelenség az álorczás. És ugy vettem észre, hogy
itt nem csak adósok vannak, hanem holmi csalók és sikkasztók
is.</p>
<p>A mikor kételyük nevem és egyéniségem iránt eloszlott, ezzel még
nem szünt meg kiváncsiságuk. Sőt csakhamar kiterjedt annak
kipuhatolására, mily összeg erejéig vagyok elzárva s passziv
hitelműveleteim, magyarán mondva, adósságaim mennyire rugnak.</p>
<p>Hogy mily összegért vagyok elzárva, ezt nem tudtam megmondani.
Mondta ugyan, vagy valamely papírból felolvasta előttem a sherif
is, a hivatalnok is, de én erre nem ügyeltem s magamnak ezt meg nem
jegyeztem. Stephenson közbe szólt:</p>
<p>– Bocsásson meg, gróf úr, de ön igen tiszteletreméltó
gentlemannek látszik én előttem, ha adósságainak összegét nem is
tartja érdemesnek eszébe tartani.</p>
<p>Láttam, hogy ez a könnyűvérüségem alkalmasnak látszik arra, hogy
fogolytársaim közt emelje tekintélyemet.</p>
<p>A mogorva ezredes, Scott Gerves, azonban kisérletet tett,
emelkedő tekintélyem lerombolni. <span class="pagenum"><a name=
"Page_295" id="Page_295">-295-</a></span></p>
<p>– Az a kérdés – úgymond, – van-e legalább tizezer font
fizetetlen adóssága?</p>
<p>Ez egy negyedmillió frank adósságot jelentett volna.</p>
<p>Erre a fitymáló kérdésre bennem is feltámadt a gúnyolódás
ösztöne. Szárazon és hetykén oda szóltam a mogorva ezredesnek:</p>
<p>– Tízezer font? Nevetséges. Azt hiszem, ha hitelezőimnek kedvük
volt hozzá, százezer font erejéig is dolgozhattak ellenem.</p>
<p>Nohát ez harmadfél millió frankot jelentett.</p>
<p>Nagy szó volt. Egész bomba a derék társaságban. Egy pillanat
alatt nagygyá, erőssé és alapossá lett tekintélyem. Általános
elismerésben részesültem s nem egy hizelgő szóval adták tudtomra,
hogy én egészen méltó vagyok a társasághoz s ő felsége a királyné
Holoway nevű fogházához.</p>
<p>Nevetnem kellett ezen az észjáráson s ámbár egy perczig se
tartottam valami üdvösséges dolognak, hogy én a társaságba olyan
jól beillettem s oly előkelő helyet foglalhattam el: be kell
vallanom mégis, hogy kedélyemre az ismerkedésnek ily szellemes
módja mégis jó és kitünő hatást is gyakorolt. Oly nyomasztónak,
mint az első napon, egyáltalán nem éreztem a helyzetet.</p>
<p>Az öreg Aspinál nem volt előttem egészen ismeretlen. Ő franczia
volt, III. Napoleonnak az államcsiny idején s azon túl is nagy
barátja s a császári udvar kegyeinek részese. A nagy háboru után
átvitorlázott Angliába s Chislehurstban nem egyszer tisztelgett a
száműzött császári párnál. Belekeveredett azonban valami
<span class="pagenum"><a name="Page_296" id=
"Page_296">-296-</a></span> pénzintézet alapításába s e miatt az
intézet gyors megbukása következtében holmi kriminális vizsgálat
viszontagságai nehezedtek rá. Igy került a Holoway falai közé.</p>
<p>Csaknem ilyenforma ügye volt a mogorva ezredesnek, Scott Gerves
úrnak is. Nagyon kellemes külsejü, szép termetű férfiú volt.
Mogorvasága is inkább angol komolyság és ünnepélyes tartózkodás
volt, mint mogorvaság. Olaszok és francziák közt éltem s ezek
élénksége s mozgékonysága mellett eleintén félreismertem az angol
ember hideg komolyságát. Az ezredes a Walesi herczeg udvarához
tartozott, annak kedvencze volt s Londonban nagyon ismerték.
Előkelő klubbok tagjai közé tartozott. Valami vállalatba kapott.
Holmi alapításról, kibocsátásról, lombardüzletről, függő és
ideiglenes hitelműveletekről, transakcziókról s efféle előttem
ismeretlen dolgokról beszéltek, melyek miatt ő talán nem is annyira
adósok börtönében, mint inkább vizsgálati fogságban volt.</p>
<p>Mind az ő ügye, mind Aspinálé nagyon komoly természetű volt. A
börtönfelügyelő legalább azt mondotta nekem, hogy ők sokkal jobban
éreznék magukat, ha nem volna nagyobb bajuk, mint nekem.</p>
<p>– Nagyon sajnálom őket, – úgymond, – mert előkelő és
szeretetreméltó tekintélyes gentlemanek, de attól tartok, hogy
öt-hat évi kényszermunkára lesznek elitélve. Az pedig sok. Tudja-e,
gróf úr, mi az a hard lavor? Mit tesz az: kereket hajtani? Ezt ki
nem állja jó társasághoz szokott mívelt ember.</p>
<p>Én bizony nem tudtam, mi az a hard lavor, de nem <span class=
"pagenum"><a name="Page_297" id="Page_297">-297-</a></span> is
törődtem vele, minthogy engem az a felügyelő szavai szerint nem
fenyegetett. Én sulyos rabot talán életemben se láttam. Egyszer
nevelőnk elvitt a vármegyeházhoz, hogy gróf Beleznayt, mikor ott
rab volt, megmutassa. Akkor láttam rabokat rabruhában, megvasalt
lábbal, a mint hol söpörtek, hol pedig a Dunaviz-hordó kocsit
huzták, de valami borzasztónak nem tünt fel a dolog.</p>
<p>A felügyelő szavai mégis elszomoritottak. Scott Gerves ezredes
ugyan elég izmosnak látszott valami nehéz munkára, de már arról jót
mertem volna állani, hogy az öreg Aspinál a kerékhajtást ki nem
állja. Elrémitett az a gondolat, hogy e kényelemhez szokott előkelő
mivelt uri emberek a legnagyobb fogházi nélkülözés mellett a
legdurvább rabmunkát végezzék. S aztán meggyökerezett bennem, hogy
ők is csak oly vétkesek, vagy ártatlanok, mint én.</p>
<p>Mért kerültem hát én is ide? Miért kellene nekem rabmunkát
végeznem?</p>
<p>A törvénykezéshez nem értettem semmit. Azt tudtam, hogy
Angliában még mindig fennáll az adósok börtöne. Én most Angliában
vagyok, imitt-amott adós is vagyok az európai szárazföldön: ezt jól
tudtam és mint avatatlan ember fogságom jogi kérdéseivel nem
vesződtem. Nem is jutott eszembe, hogy ily kérdések is foroghatnak
fönn. Ösztönöm csak annyit sugott, hogy valami gyalázatos
cselszövény dolgozik ellenem.</p>
<p>Csakhamar világosságot láttam a jogi kérdésekben is.</p>
<p>Stephenson legjobban megtetszett börtöntársaim közt.
<span class="pagenum"><a name="Page_298" id=
"Page_298">-298-</a></span> Ez derék, nemes és vidám ficzkó volt.
Az ő esete sok mulatságra adott alkalmat.</p>
<p>Tőkepénzes és vagyonos ember volt, ugy negyven-ötven év körüli
életkorban. Öltözetben, modorban, gondolkozásban kifogástalan uri
ember. Jókedvü folytonosan. És igazi világfi.</p>
<p>Párisban egy barátnőre tett szert. Valami orfeumból szerzett
fiatal csinos tánczosnőt. Pár évig tartott már a barátság s elment
vele Bécsbe és Berlinbe is. Legtöbb időt Párisban töltöttek
együtt.</p>
<p>Utóbb elváltak. Adott neki csinos összeget. Az összeg azonban
elfogyott, de egy kis gyermek született. A hölgy ujra felkereste őt
s ámbár Stephensonnak erős kételyei voltak, hogy neki apai jogai
lehetnének a kis gyermekhez, azért ujra adott neki megint csinos
összeget.</p>
<p>Ebből aztán baj lett. Mert a mint a pénz a takarékossághoz épen
nem értő hölgynél elfogyott, megint rögtön fölkereste lovagját, ez
akárhol volt. Elment Stephenson Rómába, Lisszabonba,
Szentpétervárra, Konstantinápolyba, barátnője mindenütt fölkereste.
Stephenson el nem tudta gondolni, miként talál nyomába.
Komornyikjára gyanakodott: ez árulja el hollétét, de olyan öreg és
komor medve volt a komornyik, hogy ráfogni nem merte. Elkergetni
meg nem akarta, mert valami nagynénje örökségben hagyta rá nem
csekély pénzzel együtt, de különben is jó szolga volt.</p>
<p>– De hát nem tudott ön a rendőrséghez folyamodni a hölgy ellen?
<span class="pagenum"><a name="Page_299" id=
"Page_299">-299-</a></span></p>
<p>Ezt kérdezte az ezredes.</p>
<p>– Ejh-hajh! Ez nem szép ötlet öntől nemes ezredesünk. Hiszen
barátnőm volt és hölgy volt: minő utálatos dolog lett volna, ha uri
ember egykori barátnője ellen a rendőrséghez folyamodik.</p>
<p>S aztán hozzánk fordult Stephenson.</p>
<p>– Urak, alakuljunk parlamentté. Aspinál úr foglalja el a
tiszteletreméltó elnöki széket, tegye föl a kérdést, nem lett
volna-e utálatos dolog egykori barátnőmet a rendőrség kezébe adni s
aztán szavazzunk.</p>
<p>Scott Gerves visszavonta inditványát, de mi nem engedtük.
Szavaztunk. Az ezredest keményen leszavaztuk. Alig szavazott
mellette két szerencsétlen ellenzéki férfiu.</p>
<p>– Nos, lássák urak, – folytatá Stephenson, – az utazás nem
használt, a rendőrséghez nem folyamodhattam; valami mást kellett
kitalálnom. Képzeljék el, mit?</p>
<p>– Jules Vernetől kért tanácsot – szólt közbe valaki.</p>
<p>– Oh nem. Jules Vernet én igen tisztelem, de mint jó angol, én
francziától tanácsot nem kérek s el sem fogadok. Bocsásson meg
Aspinál úr, ez már a mi szokásunk. Én magam találtam ki jó
tervet.</p>
<p>– Halljuk! halljuk!</p>
<p>– Van itt Londonban egy akasztófa ügyvéd, a neve: Goldberg.
Elmentem ehhez s azt kérdeztem tőle: be tudna-e ő engem záratni
valamely börtönbe, a nélkül, hogy bűnt követnék el és olyan
börtönbe, a hol kényelmesen élnék s a honnan akkor szabadulnék, a
mikor akarok? Rögtön készen volt ő felsége fogházával, a
<span class="pagenum"><a name="Page_300" id=
"Page_300">-300-</a></span> Holowayval s ebben az adósok
börtönével. Öt nap mulva már itt ültem s lassankint s egymásután
itt volt szerencsém önökkel találkozni.</p>
<p>Általános derültség.</p>
<p>– No és mi lett a hölgygyel?</p>
<p>– Itt egy kis tévedést engedtem meg magamnak. Mikor a Sherif
eljött hozzám, hogy elhurczoljon, pár sort írtam barátnőmnek.
»Madame! Megyek az adósok börtönébe, igen fájdalmasan táplál az a
remény, hogy ön oda nem jön utánam.« – Dehogy nem jött. Fölkereste
ügyvédemet s az a gazember őt is besegítette ide. Csakhogy rosszul
számított. Ő felsége itt a börtönben minden illetlenséget szigoruan
tilt s a nők osztálya egészen el van különítve. Tehát itt se talált
rám. Minthogy pedig egykori barátnőmet itt nem hagyhattam,
kiszabadítása megint bele került vagy ötszáz fontomba. Erős a
gyanum, hogy az ügyvéd zsebjébe folyt ez is.</p>
<p>Én csak elbámultam édes vajdám, ezen a vidám és könnyelmü
életmódon. Ilyen férfiuval még csakugyan nem találkoztam életemben.
Azt kérdeztem tőle:</p>
<p>– És meddig akar ön itt maradni?</p>
<p>– Bizonyára több évig. Ügyvédem majd gondoskodik arról, hogy
hamarosan innen ki ne dobjanak. Csak a parlament ne csináljon
valami ostobaságot, mert ettől félek. Itt igen jól érzem magam.
Ruházkodással együtt se költök többet naponként 25 shillingnél s
igy minden évben megtakarítok pár ezer fontot. Erre pedig szükségem
lesz, mert hátha egykori barátnőm a kapuban <span class=
"pagenum"><a name="Page_301" id="Page_301">-301-</a></span> vár rám
akkor is, a mikor innen kiszabadulok. Nem únom magam egyáltalán.
Hizelgés nélkül mondom, hogy itt igen jó társaságban vagyok. S
társaságom folyton változik. Több mint száz kitünő ismerősre tettem
szert eddig. Naplót vezetek róluk. Ön is, kedves gróf Károlyi, ha
itt lesz pár hónapig, naplómba kerül.</p>
<p>Megköszöntem, de egyúttal siettem kijelenteni, hogy e
kitüntetéshez én untig elégnek tartanék pár napot is.</p>
<p>Nagy bizalom támadt bennem Stephenson iránt. Más nap
megkérdeztem őt, vajjon nem ajánlhatná-e nekem is ügyvédjét
Goldberget vagy valakit mást, a kivel én ügyem fölött
tanácskoznám?</p>
<p>Ajánlotta, de figyelmeztetett, hogy vigyázzak rá is, a pénzemre
is.</p>
<p>A felügyelő útján rögtön hivattuk Goldberget s az még az napon
délután négy órakor megjelent. Közöltem vele helyzetemet s kértem
tanácsát. Mielőtt azonban ügyem felől velem beszédbe ereszkedett
volna, egész hideg vérrel és nyugodtan azt kérdezé:</p>
<p>– Mennyi pénz áll most a gróf úr rendelkezésére?</p>
<p>Elővettem tárczámat, megnéztük, 1400 és néhány frankom volt.</p>
<p>– Kérem az összeg felét előlegül, a másik felét majd
kiszabadulásakor.</p>
<p>– De hát akkor én mivel megyek haza s miből fizetem a
börtön-költséget?</p>
<p>– A börtön-költséget a másik feléből fizeti, lesz hát gondom
arra, hogy minél kevesebbet fizessen. Az elutazás költségei pedig
majd valahonnan előkerülnek. <span class="pagenum"><a name=
"Page_302" id="Page_302">-302-</a></span></p>
<p>Észrevettem, hogy ő már tudja, honnan kerülnek elő.</p>
<p>Neki adtam fele pénzem. Egyuttal adtam neki a felügyelő előtt
meghatalmazást.</p>
<p>Másnap délutáni két órakor ismét eljött s értesített, hogy a
nagykövetségtől megtudta, hogy apám gazdag főúr s fölkereste s
megtalálta az ügynököt is, a ki engem Londonba csalt, s ez azt
tanácsolta, hogy én forduljak egyenesen apámhoz és egyuttal a
nagykövetséghez, ki apámat a kormány útján majd rögtön értesíti, s
igy adósságom azonnal ki lesz fizetve.</p>
<p>– És önnek, ügyvéd úr, mi a tanácsa?</p>
<p>– Tanácsot ebben nem igen adhatok, mert azt az ügynök szavából
észrevettem, hogy a hitelezőt valami más érdekli s nem az, hogy
pénzét azonnal lássa. Ön mondja meg, gróf úr, nem lenne az önnek
kellemetlen, ha édesapja értesülne az ügyről?</p>
<p>– Szeretném elkerülni, mert apám most nagy beteg s kedélyére
rosszul hatna.</p>
<p>Goldberg gondolkodott egy ideig.</p>
<p>– Nincsenek önnek, gróf úr, ellenségei édes apja körül? Nem
bujtogatják az öreg gróf urat ön ellen? Nem törekednek arra, hogy
önre nézve hátrányosan rendelkezzék?</p>
<p>– Testvéreim semmi esetre!</p>
<p>– No hát hagyjuk ezt a dolgot. Ha igy van: akkor nem értem az
egészet. Én önt kiszabadítom fizetés nélkül is. Az ön hitelezője
bécsi uzsorás. Váltóit ide telepítette Londonba s azok itt mister
Brown nevü ötödrangu bankár kezében vannak. Ez fizetési parancsot
eszközölt <span class="pagenum"><a name="Page_303" id=
"Page_303">-303-</a></span> ki ön ellen, de keresetében hamis
adatot adott elő. Önt, gróf úr, londoni lakosnak jelentette be
akkor, a mikor ön még itt se volt. Remélem, ilyen egy-két alaki
hiba miatt sikerül megsemmisíttetnem azt a királyi parancsot, mely
az adóssági fogságot elrendelte.</p>
<p>Ilyenformán adta elő ügyem jogi állását.</p>
<p>Goldberg reménye teljesült. Elzáratásomtól kezdve a nyolczadik
nap reggelén eljött hozzám s hozta az elbocsátási engedélyt vagy
birói végzést. Ki volt mondva ebben, hogy elfogatásom törvénytelen
volt s a biróság félrevezetése által vált lehetővé.</p>
<p>A felügyelő jött, gratulált és hozta a számlát. Goldberg átvette
pénzem másik felét s kifizetett mindent pontosan. Még a pinczérnek
is kiadta a szokásos borravalót. S a mikor már mindent végzett,
nekem is adott két Napoleon-aranyat. Menjek vele neki a
világnak.</p>
<p>A felügyelő még egy órai időt engedett arra, hogy barátaimat
meglátogassam s tőlük elbucsuzzam.</p>
<p>Legjobb ismerőseimmé e rövid néhány nap alatt Scott Gerves,
Aspinal és Stephenson váltak. A búcsúzás idejének legnagyobb részét
velük töltöttem.</p>
<p>Egyetértőleg azt tanácsolták, mikor ügyem részleteit megtudták,
hogy vigyázzak magamra, mert valakinek érdekében van, hogy én be
legyek zárva. Félnem kell tehát, hogy ujra elcsipnek, kivált ha
ellenfelem tud költeni s másodszor jobban vigyáznak s nem
szabadulok olyan könnyen.</p>
<p>– Ha kiszabadul ön, – mondták, – menjen Goldberghez s lakjék ott
az első vonat indulásáig, mely Páris felé <span class=
"pagenum"><a name="Page_304" id="Page_304">-304-</a></span> vezet.
Kocsin menjen az első állomásig. Londonban sehol ki ne
szálljon.</p>
<p>Megköszöntem, megfogadtam.</p>
<p>Azután azt kérdezték: van-e még pénzem? Mondtam, hogy két
Napoleon-aranyom van.</p>
<p>Rögtön összeadtak 50 fontot, mintegy hatszáz forintot nagy
szivességgel s tukmálták rám, hogy fogadjam el. Nemes szivü jó
emberek. Sohase láttak és sohase fognak többé látni, csupán nyolcz
napig voltunk együtt a börtönben s ugy gondoskodtak rólam, mintha
jó testvéreim lettek volna.</p>
<p>Meg nem fontolt vonakodással csupán 20 fontot fogadtam el
kölcsön tőlük.</p>
<p>Rögtön és egyenesen az ügyvédhez mentem, ő pedig azonnal kivitt
nyári lakásába s ott ültem fel annak közelében egy vonatra s azon
is a harmadik osztályra váltottam jegyet. Siettem, siettem.</p>
<p>Az ügyvéd mosolyogva mondta, hogy ugy-e lett utiköltségem?</p>
<p>Ő már tudta azt, hogy a Herr Majesty első osztályu foglyai
kiszabadult társukat pénz nélkül utra nem eresztik.</p>
<hr class="chap" />
<div class="chapter"></div>
<p><span class="pagenum"><a name="Page_305" id=
"Page_305">-305-</a></span></p>
<h2>MENEKÜLÉSEM.</h2>
<p class="summary">(Ügyvédem esze. – Pénzem elfogy, koplalok. –
Utazásom Genuába. – Apám kitagad. – Haldokló apám mellett. –
Temetésére nem mehettem.)</p>
<p>Érdekes ügyvéd volt ez a Goldberg.</p>
<p>Stephenson furcsa elméletet alkotott magának a londoni
ügyvédekről. Felosztotta őket különböző osztályokra. Minden
osztályt fölségesen jellemzett. Hangos kaczagásra tudta vele
gerjeszteni a börtöntársaságot. A nagy ügyvéd, az előszobás ügyvéd,
a nyargaló, az uzsorás, a jótékony, a keritő ügyvéd stb. Ismert jó
ügyvédet is.</p>
<p>Goldberget a keritő ügyvédek közé sorozta. A ki minden
elkövetendő bűnben tanácsot tud adni első pillanatra s minden
elkövetett bűnt fölismer első pillanatra. És a kiben nincs semmi
nagyravágyás.</p>
<p>– Őrizkedjék kedves gróf Károlyi, – mondá, – a nagyravágyó
ügyvédtől. A ki parlamenti tag akar lenni, a ki főurak közé
vágyakozik, a ki jótékonysági intézet élére törekszik, a ki a
tudomány mivelését űzi: annak körmei közé ne keveredjék. Vagy
szamár, a ki elveszti pörét; vagy hütelen, a ki hiuságból elárulja.
Csak <span class="pagenum"><a name="Page_306" id=
"Page_306">-306-</a></span> maradjon kedves gróf mindig a nyargaló,
az uzsorás és keritő ügyvédek mellett. Ezek csak zsebjét ürítik ki,
de le nem vetkőztetik. Ezek óvatosak. Ezek nem számitanak arra,
hogy nevük vagy állásuk tekintélye megvédi őket.</p>
<p>Nagyon sokszor eszembe jutottak e bolondos, de bölcs szavak
később, a mikor már engem csakugyan vetkőztettek.</p>
<p>De Goldberg kérdéseiben is fölismertem utóbb a csodálatos nagy
emberismeretet. Börtönbe hurczoltatásomat csakugyan azért idézték
elő, hogy végrendeletében apám rám nézve hátrányosan intézkedjék.
Ez az éles eszü ügyvéd már akkor látta ezt, a mikor én se nem
sejtettem, se el nem hittem volna.</p>
<p>No de Angliából menekülnöm kellett. Ez volt most első tenni
valóm.</p>
<p>A vasuton és a tengeren szerencsésen áthatoltam. Calaisban
Párisig megváltottam jegyemet és pedig a legközelebbi
expresszvonaton első helyre, minthogy azon a vonaton egyéb hely
nincs. Ezzel aztán szerencsésen elértem azt, hogy egy marok
rézpénznél egyéb pénzem nem maradt.</p>
<p>Kedvem, egészségem, étvágyam jó volt. Sőt éhes voltam, mint a
farkas.</p>
<p>De elhagytam Angliát. Azzal a szent fogadással, hogy engem többé
Nagy-Brittannia nem lát, a büszke angol nemzet többé keblén nem
melenget, de börtönbe se zár és Nagy-Brittannia és Irland
királynőjének s India császárnőjének legmagasabb figyelme rám többé
ki nem <span class="pagenum"><a name="Page_307" id=
"Page_307">-307-</a></span> árad és sherifjei többé nem kérdezik
tőlem, ki vagyok, mi vagyok, hol születtem, merre jártam s van-e
feleségem s hány gyermekem?</p>
<p>Szegény feleségem, nem volt annyi pénzem, hogy táviratban
értesithettem volna kalandor sorsom fordulatairól s arról a
sietésről, a melylyel Génua felé tartok.</p>
<p>Calaisban már elővett az éhség. Éhség! Ennél a szónál egy kissé
meg kell állapodnom édes vajdám.</p>
<p>Ott álltam az európai szárazföld kapuja küszöbén. A kapu nyitva
állott előttem. Szabadon mehettem Genuáig, mint a madár. Ezerötszáz
vagy valamivel több-kevesebb kilométernyi ut állott előttem.
Csekélység. Hiszen bejártam én Afrikát, Ázsiát, Európát: mi ehhez
képest ezer vagy ezerötszáz kilométernyi ut? Huszonnégy órai
utazás, semmi több.</p>
<p>Igen, de pénz nélkül és éhesen.</p>
<p>Volt egy maroknyi rézpénzem. A vasuti indóház éttermébe
benéztem. Semmiféle étel és ital ott nem volt, a melyet rézpénzzel
ki lehetett volna fizetni. Enni-inni pedig kell.</p>
<p>Buta állat az éhség. Ha tárczám tele volt pénzzel: alig volt jó
étvágyam. Ha pedig nem volt pénzem: mindjárt jött az éhség. Ugy
jött rám, mint a rablóbanda. Mért nem rohanja meg azt, a kinek sok
pénze van? Mért bántja azt, a kinek üres a zsebje?</p>
<p>Bementem az utolsó osztályu utasok éttermébe. Körülnéztem.</p>
<p>Volt egy asztal, a melyen papirra rakva hideg ételmaradékok
voltak egy-egy adagba rakva. Egyebek közt <span class=
"pagenum"><a name="Page_308" id="Page_308">-308-</a></span> a
sonkának letisztogatott zsiros czafatjai. S az első osztályu
vendégek által a tányéron hagyott zsiros részecskék. Ezeket az
élelmes vendéglős összegyüjti, adagot épit belőlük, papirra
halmozza s eladja adagonként öt krajczárért. Két darab tegnapi
fekete kenyéradag négy krajczárt ér. Egy jókora adag komisz pálinka
hat krajczár. Mindez kitelt rézpénzemből, sőt maradt is vagy
tizenöt krajczárom.</p>
<p>Jól laktam. Uraságoktól levetett ételmaradékból ugyan, de jól
laktam.</p>
<p>Eszembe jutott az öreg Mohos. Ez egy bivalyos volt apám csurgói
uradalmában valamelyik majorban. A bivalyos az utolsó ember a
cselédek közt. Nem egyszer láttam, mint gróf urfi, a mikor ez az
öreg redves bivalykormányos eddegélt jó buzalisztkenyeret és
illatos töpörtyüt sós-paprikás füszerrel behintve. Oly jóizün
eddegélt, hogy még piszkos, bozontos bajuszát is élvezettel
törülgette. Minő undorral néztem én akkor ostoba gyerek-észszel azt
az ennivalót! Minő alsó rendü állatnak néztem én azt a bivalyost, a
ki ilyen ételt meg tud enni, a kinek ilyen ételt meg kell enni!</p>
<p>Pedig hát az az étel nem uraságoktól levetett ételmaradék volt.
És az az ember csak bivalyos volt s nem gróf Károlyi, az országot
elfoglaló Kaplyon nemzetségből, a kinek még grófi czimerét is
tizenegy águ herczegi korona ékesiti.</p>
<p>Párisig elég volt az a lakoma, melyet Calaisban tizenöt
krajczárért rendeztem magamnak. De miként koplaljak Génuáig?
<span class="pagenum"><a name="Page_309" id=
"Page_309">-309-</a></span></p>
<p>Most már tudom, hogy egy-két napi koplalás nem nagy dolog. De
akkor nem jutott eszembe.</p>
<p>Koldulni?</p>
<p>Koldulni csak akkor lehetett volna, ha nevem eltagadom és ha
ruhám rongyos. De előkelő öltönyben, gróf Károlyi névvel koldulni
nem lehet. Okát kellett volna adnom. Hazudni nem lehet. Meg kellett
volna mondanom, hogy Londonból jövök, az adósok börtönéből. Ez ok
lett volna, de hát minő szánakozással vagy talán megvetéssel néztek
volna rám barátaim abból a magas arisztokrácziából.</p>
<p>Tünődtem: mit csináljak? Hogy anyám hol van e pillanatban, nem
tudtam. Apám beteg és elkeseredett. Közeli tisztjei a balsorsot
szőtték-fonták ellenem. És aztán mire Magyarországból hetek mulva
felelet jön: akkorra éhen döglöm.</p>
<p>Ejh, mit tünődjem? Jövel édes jó barátom, te kemény szivü
uzsorás. Te nem haragszol soha semmiért. Te nem esel kétségbe soha
fiatal grófi sarjadék sorsa fölött. Ha egyiknél elveszted a pénzed:
megtalálod a másiknál. Jövel uzsorás barátom!</p>
<p>Párisban a Gare de Nordhoz nem messze lakott egy ismerősöm. A
neve Pincherat. Megemlékeztem már róla. Most is tartozom még neki.
Őt kerestem föl. Pénzes ember volt, üzletember volt, az ő
segitségét kellett igénybe vennem.</p>
<p>Nyomoruságos százötven frankot kértem tőle az utra. Elmondtam
londoni kalandjaim egy részét neki. Szives készséggel nyult
zsebjébe s letett az asztalra egy marék <span class=
"pagenum"><a name="Page_310" id="Page_310">-310-</a></span>
aranyat. Rendelkezésemre adta. Kivettem a halomból 150
franknyit.</p>
<p>Siettem Genuába.</p>
<p>Mikor Aix-hez értünk, le kellett szállnunk a vonatról s vagy egy
órát gyalogolnunk. Az ut akkor se volt még helyreállitva. A nagy
vasuti szerencsétlenségről csak akkor értesültem. A halottak egy
része már el volt temetve, más része a hazaszállitásra elkészitve.
Tehát ha Kossuth Tivadart otthon találom Turinban s a balesetes
vonattal indulok, sohase jutottam volna Holowayba, hanem a helyett
a poklok fenekére. A papok legalább igy beszélik.</p>
<p>Otthon az egész házat kétségbeesésben találtam. Kis fiam alig
pár hónapos, feleségem még mindig gyönge. Tudták, mely vonattal
kellett indulnom. Semmi hir rólam. Az aix-i vasuti
szerencsétlenséggel minden lap tele volt. Naponként hozták a
halottak és sebesültek névsorát. Sok olasz is volt a vasuton. Egyik
genuai lap ostoba jólértesültséggel kiirta, hogy én is azzal a
vonattal utaztam. Nevem se a halottak, se a sebesültek közt nem
volt, de a megmenekültek közt se. Az ismerősök, jó barátok
megrohanták a feleségemet. Egyik a másiknak adta a kilincset.
Képzelhető, szegény asszony minő lelki állapotban lehetett.</p>
<p>Mikor haza értem, akkor ijedtem meg magam is: minő sors várna
azokra, a kik szivemen vannak, ha engem a végzet kiszólitana
közülök.</p>
<p>Londoni esetemről én nem irtam haza és nem értesitettem a
követséget se. Egyáltalán nem akartam, hogy <span class=
"pagenum"><a name="Page_311" id="Page_311">-311-</a></span> esetem
köztudomásra jusson. Hiszen valamennyi hitelezőm mind rám ront és
egyuttal minden hitel bezárul előttem. S a mi fő, szegény beteg
apámat ujra fölingerli ellenem.</p>
<p>De hát épen ez volt a czél.</p>
<p>Esetem, adóssági fogságom szélesen, hosszan, részletesen leirva
megjelent néhány bécsi lapban. Azok, a kik a kelepczét szőtték
ellenem, gondoskodtak arról, hogy megjelenjék. Hiszen ez oda
tartozott a kelepczéhez.</p>
<p>Minden lapot megküldtek apámnak s azon kivül élőszóval is
lefestettek előtte gyönyörüen. Végkép elveszett és elvetemedett
csavargó gyanánt állitottak eléje. A halálos beteg apa elé.</p>
<p>A sikert, melyre törekedtek, el is érték.</p>
<p>Apám 1877-ik évi február hó 15-én aláirta azt a végrendeletet,
melylyel engem minden örökségből kitagad és a melylyel köteles
részre szorit. Sőt még köteles örökségi részem összegét is
meghatározza fél millió forintban. Apámnak pedig csak évi jövedelme
is elérte az egész milliót.</p>
<p>Kinek a keze irása az a végrendelet: elfeledtem. Meg kell néznem
a periratokat, ott megtudhatom. Valamint azt is, kik voltak a
végrendelet tanui.</p>
<p>Testvéreim alig tudták meg hamarjában ezt az intézkedést.</p>
<p>Én gyorsan megtudtam. Valami jó ember az udvari tisztek közül
azonnal megirta. Egyuttal kért, menjek haza rögtön, a kegyelmes ur
– apám – szivesen megváltoztatja, ha engem lát. <span class=
"pagenum"><a name="Page_312" id="Page_312">-312-</a></span></p>
<p>Nem mentem.</p>
<p>Jó kis fiam már kezdett kis kezeivel hadonázni s már kezdett rám
mosolyogni, ha látott. Ezt a kedves mosolygást el nem mulasztottam
volna élvezni a világnak minden kincseért se. Azért meg épen nem,
hogy én szegény beteg jó apámmal az örökség miatt zsörtölődjem.</p>
<p>Hiszen, akárhogy szól a végrendelet, az örökség dolga többé nem
apámé, hanem testvéreimé. Bennök pedig bizhattam is, biztam is.</p>
<p>Az ügyvéd urak pedig eszembe se jutottak.</p>
<p>Apám, mikor kitagadott, már nagyon beteg volt. Sorsát már tudta,
a halál gondolata már lelkén borongott s veszélyes köd gyanánt
nyomta el nála az élet minden örömét. Ily hangulatban, a léleknek
ily tompaságában már nincs akkora harag, nincs akkora felindulás,
mely jó apát nem rossz fiu ellen kitagadásra birhatna. Pedig ő jó
apa volt s én nem épen rossz fiu.</p>
<p>Hanem a bágyadt lélek, az örökös bujtogatás és zaklatás terhe
alatt, képes lehetett erre.</p>
<p>Apám a nyarat csurgói kastélyában töltötte. A park elég szép s
terebélyes nagy fákban elég gazdag. E fák árnyékában vezetgették
vagy ezek alatt üldögélt, mig volt ereje kint lenni a szabad
levegőn.</p>
<p>Szeptemberben magához hivatott s én siettem hozzá azonnal. Egy
hónapot töltöttem vele.</p>
<p>Beszélni már nem tudott. Egykor nyulánk, magas deli termete
sovány volt és meggörnyedt. Arcza elváltozott s szemeit, melyek
egykor szépek, parancsolók, <span class="pagenum"><a name=
"Page_313" id="Page_313">-313-</a></span> hatalmasak voltak, valami
különös szintelenség, valami halálos szürkeség lepte el.</p>
<p>A napnak minden óráját vele töltöttem reggeltől estélig. Csak
mikor etették és itatták, akkor nem akarta, hogy jelen legyek. Ez
is gyöngédség volt. Kinjainak látásával nem akart engem gyötörni.
Vagy tán fájt volna neki, hogy én őt oly elnyomorultnak lássam.</p>
<p>Szenvedése nagy volt. Nyelvrákja már elhatalmasodott s nehézzé
tette a táplálkozást. Utóbb a lélekzést is.</p>
<p>Apám is sokat utazott életében. Csaknem annyit, mint én. De ő
mindig nagy uraság gyanánt utazott s ámbár nagyon takarékos volt,
Párisba el nem indult soha, hogy fél millió franknyi aranyat,
papirt vagy hitellevelet ne vitt volna magával.</p>
<p>Ugy mondták nekem, hogy 1835 táján, a mikor már vőlegény volt,
gróf Szápáry Antal társaságában látogatta meg Párisban a hires
Lenormand asszonyt, hogy mondjon neki jövendőt. Ez az asszony
világhirü jövendőmondó volt.</p>
<p>Egyik kérdése az volt hozzá: mikor és miként fog meghalni?</p>
<p>A jósnő azt felelte:</p>
<p>– Tovább él, mint akár apja, akár nagyapja, de éhen fog
meghalni.</p>
<p>Elnevették magukat.</p>
<p>Egy Károlyi gróf fog éhen halni, kinek magának is sok milliója s
jegyesének is több milliója van.</p>
<p>Ez a hir s ez a hit annyira el volt terjedve, hogy a mikor
halála után tiz év mulva Székesfehéváron engem <span class=
"pagenum"><a name="Page_314" id="Page_314">-314-</a></span>
képviselővé választottak, egyik választóm még akkor is kérdezte
tőlem: igaz volt-e ez a hir?</p>
<p>Én erre nem tudtam felelni. Apámtól ezt soha nem hallottam.
Igaz, hogy betegségének természete hozta magával, hogy utolsó
napjaiban semmi táplálékot le nem nyelhetett.</p>
<p>De a mig mellette voltam, szeptemberben még erős levessel,
tejjel s finom szeszes italokkal türhetően tudott táplálkozni.</p>
<p>Mindig papirra irta, a mit velem közölni akart.</p>
<p>Kérdezte, miként töltöm napjaimat, éveimet?</p>
<p>Elmondtam, hogy családomnak élek.</p>
<p>Kérdezte: jó asszony-e feleségem?</p>
<p>Azt feleltem, hogy én igazán szeretem, nélküle nincs életem.</p>
<p>Száz kérdést intézett hozzám kis fiamról. Erről beszéltem
legszivesebben, örömmel hallgatta minden szavam.</p>
<p>– Igazán szereted fiadat?</p>
<p>– Igazán szeretem, édes apám.</p>
<p>Megszoritotta kezemet, perczekig tartott kézszoritása.</p>
<p>Nem mondta, de én szentül hiszem, hogy azt gondolta, a ki
gyermekét igazán szereti, annak apját is igazán kell szeretnie.</p>
<p>Most is meg van tárczámban ez az irása:</p>
<p>»Aláirtam ezt az irást, de ne aggódjál se magad, se unokám
miatt, gondoskodtam én rólatok, csak hitelezőiddel végezzetek.«</p>
<p>Én soha sem hoztam elő neki a kitagadó végrendeletet. A beteg
embert, a jó apát nem akartam ezzel <span class="pagenum"><a name=
"Page_315" id="Page_315">-315-</a></span> búsitani. Egy szavamba
került volna, hogy uj rendelkezést csináljon.</p>
<p>Egy hónap után ezt irta papirra:</p>
<p>»Most menj haza családodhoz, novemberre készen légy az utra,
majd értesitelek Pestről, akkor rendet csinálok.«</p>
<p>Elbucsuztam tőle. Megcsókoltam kezét és homlokát. Sokáig ölelve
tartottuk egymást. Az én könyem is kicsordult, az övé is. Ő
zokogott is.</p>
<p>Ha ezt az elválást látták volna az ügyvéd urak, a kik engem
megholt apám szivéből és vagyonából kipöröltek!</p>
<p>Mégis csak jó az, hogy a szeretethez nem szokás ügyvédet hivni
közbenjárónak.</p>
<p>Sohasem láttam többé jó apámat. Se élve, se halottaiban. Ő
tovább látott engem. Karszékén odavitette magát, a honnan messze
ellátni arra az utra, mely Fehérvár felé vezet s melyen porzott
velem a kocsi nőm és gyermekem felé.</p>
<p>Apám ezentul mindig rosszabbul lett. Haldoklás volt ezentul
minden napja.</p>
<p>Október végén a lapokból arról értesültem, hogy állapota javult
s november 6-án budapesti palotájába fog átköltözni.</p>
<p>– November 6-ika után minden nap vártam levelét.</p>
<p>Az Aqua Solán levő lakásomat megváltoztattam s a Via Romá-ba
hurczolkodtam át. Épen holmim áthordásával s uj lakásom
rendezésével foglalkoztam s estére készen akartam lenni, hogy édes
kis Endrém születése <span class="pagenum"><a name="Page_316" id=
"Page_316">-316-</a></span> napját néhány benső barátommal együtt
megünnepeljem. Fiam ez napon töltötte be életének első évét. Ez
volt november 9-ike.</p>
<p>Délután táviratot kapok. Az volt benne, hogy apám hajnali fél
három órakor meghalt.</p>
<p>Vége lett családi örömöm ünnepének. Készültem a
hazautazásra.</p>
<p>Ez napon már nem indulhattam. Az alkalmas vonatról már lekéstem.
A halott beszentelését 12-re, a kaplyoni sirbolti temetést 13-ára
határozták. Volt időm hazaérni.</p>
<p>Másnap korán reggel ujabb táviratot kaptam, mely Gyula bátyám
nevében anyám által volt aláirva. Ebben későbbi napra volt a
temetés téve s kér Gyula bátyám, hogy fontos okokból, melyek engem
érdekelnek, ugy intézzem utamat, hogy csak a temetésre érjek
haza.</p>
<p>Azt gondoltam, azt jelenti e távirat: nehogy hitelezőim
megrohanjanak.</p>
<p>Szót fogadtam. Később indultam. Érkezésemről Gyula bátyámat
értesitettem. Fehérváron eleibém jött a hirmondó egy ügyvéd
személyében. Közölte velem, hogy apámat már pár nap előtt
eltemették.</p>
<p>Tehát én még temetésén se lehettem jelen.</p>
<p>Később anyámtól és Gyula bátyámtól felvilágositást kértem a
távirat felől, mely engem tévedésbe ejtett s kisült, hogy ez hamis
távirat volt. Anyám és bátyám nem tudtak erről semmit. Ezt a
cselszövényt is tehát afféle kéz intézte, a melyik Londonba csalt
az adósok börtönébe. <span class="pagenum"><a name="Page_317" id=
"Page_317">-317-</a></span></p>
<p>Én Fehérvárról visszafordultam s mentem egyenesen Genuába.</p>
<p>Egy jó emberem, családomnak valamelyik alsóbb rendü tisztje
összeszedte a hirlapokat, melyek apám haláláról és temetéséről
irtak. A lapokban azt olvastam, hogy apám négy végrendeletszerü
intézkedést tett.</p>
<p>Kettő ott feküdt a törvényszéknél.</p>
<p>Egy bepecsételt iratot valamelyik palotabeli szolgának adott át,
hogy Gyula bátyám azt a halál bekövetkeztével bontsa fel. Ebben azt
rendelte, hogy holttestét föl ne bonczolják s temetését minden
pompa nélkül a lehető legegyszerübb módon intézzék.</p>
<p>Egy rendelkezése pedig Steinbach közjegyzőnél volt elhelyezve.
Erről azt irták a hirlapok, hogy ebben »atyai szive sugallata
szerint emlékezik meg kitagadott fiáról.«</p>
<p>Igy olvastam a lapokból.</p>
<p>Mi volt igaz ezekből: nem tudom. A kitagadó végrendelet
előkerült. Előkerült egy másik is. Volt-e vagy nem volt az én
javamra is utolsó intézkedés: erre bizton nem felelhetek.</p>
<p class="center">* * *</p>
<p>Édes vajdám!</p>
<p>Zárjuk be itt életem első korszakát. Ez után nagy nélkülözések
ideje köszöntött be rám. Apám halála uj korszakot tárt elém.</p>
<p>Genuából elköltöztem.</p>
<p>Párisban meghalt édes jó kis fiam. <span class=
"pagenum"><a name="Page_318" id="Page_318">-318-</a></span></p>
<p>Visszajöttem hazámba s végig csináltam ostoba és szerencsétlen
örökségi pörömet.</p>
<p>Te édes vajdám belevittél a képviselőségbe s engem magukkal
ragadtak a közélet nagy viharai.</p>
<p>Elvesztettem életem társát, szivem mindennapi táplálékát, lelkem
rajongását, szeretett nőmet. Te bucsuztattad el tőlem.</p>
<p>Régi barátaimtól el kellett válnom, uj és hű barátok nőttek
szivemhez.</p>
<p>Kezedbe adom följegyzéseimet uj életemről is, holott ezt 1886
óta te talán jobban ismered, mint én. Ha jónak látod: adj nekik
türhető alakot s tedd közzé alkalmas időben.</p>
<p>Talán nekem is jól esik, ha fájdalmas is az emlékezet.</p>
<hr class="chap" />
<div class="chapter"></div>
<p><span class="pagenum"><a name="Page_319" id=
"Page_319">-319-</a></span></p>
<h2>TARTALOM.</h2>
<ul class="TOC">
<li>A mit előre kell mondanom <span class="ralign"><a href=
"#Page_1">1</a></span></li>
<li class="li2">(A kegyelet. – A Károlyi nemzetség. – Hogy szerezte
a grófságot? – Mi van a két kötet munkában s mi lesz a harmadikban?
– Ki e munka irója? – Gróf Károlyi Gábor életének hátralevő része.
– Halála és temetése.)</li>
<li>Gyerekkorom <span class="ralign"><a href=
"#Page_30">30</a></span></li>
<li class="li2">(Születésem. – A halálra itélt katona megmentése. –
Latour a lámpásra akasztva. – Elfognak bennünket. – Jegyzet: Ki
volt a halálra itélt?)</li>
<li>Gróf Batthyányi Lajos elfogatása <span class="ralign"><a href=
"#Page_37">37</a></span></li>
<li class="li2">(Miként fogták el a palotánkban gróf Batthyányit? –
A mentési kisérlet. – Csurgói viszontagságaink. – Anyám megmenti
Komáromban gróf Károlyi Lajos nagybátyámat. – Jegyzetek: Gróf
Kreith Béla. – Vitás kérdések gróf Batthyányi elfogatása
fölött.)</li>
<li>Gróf Batthyányi Lajos halála <span class="ralign"><a href=
"#Page_52">52</a></span></li>
<li class="li2">(Gróf Batthyányi Lajos Pesten. – A halálos itélet.
– A franczia gyóntató. – A tőr. – A holttest megmentése. –
Jegyzetek: A „vajda“ név. – Családi felvilágositás. – Vitás
kérdések a holttest megmentése körül.)</li>
<li>Mire tanitottak? <span class="ralign"><a href=
"#Page_65">65</a></span></li>
<li class="li2">(Nevelőim, tanitóim. – Pados János. – Első
utazásaim külföldre. – A kamaszkor évei. – Miként nevelik a magyar
mágnások gyerekeit? – Genfi tanulmányaim.)</li>
<li>Utazásaink <span class="ralign"><a href=
"#Page_80">80</a></span></li>
<li class="li2">(A spanyol határon magyar zsidó. – Gróf Batthyányi
Iván. – Gibraltárból Malagába. – Spanyolországban. – Átmegyünk
Algirba. – Egy nagynénémet fölfedezem az arabok közt. –
Mulatságaink. – Orvul meglőnek. – Bonbonnel barátom és rettentő
vadászesete. – Megmentjük őt a gyilkostól. – Havas tél szorit meg
Afrikában.)</li>
<li>Vadászatom Afrikában <span class="ralign"><a href=
"#Page_104">104</a></span></li>
<li class="li2">(Miként lőttem oroszlánt? – Chassaing. – Négy
oroszlán jött rám. – Chassaing barátom iszonyú sorsa. – Karthágó
romjai. Nem gyönyörködöm a multban. – A kutyám
oroszlánkalandja.)</li>
<li><span class="pagenum"><a name="Page_320" id=
"Page_320">-320-</a></span></li>
<li>Vadászatom Egyiptomban <span class="ralign"><a href=
"#Page_120">120</a></span></li>
<li class="li2">(Gerard úr, a szent. – A spanyol bankár. – Elfogy a
pénzünk. – Az első lófuttatás a Nilus partján. – A piramisok – A
szfinksz.)</li>
<li>A szent földön <span class="ralign"><a href=
"#Page_138">138</a></span></li>
<li class="li2">(A szent sír templomában. – Salamon templomának
fala. – A holt tenger. – Diab sejk rabló beduin főnök. – Az Ana
szultána szent forrásnál. – Názárethi vacsoránk. – A sáska. – A
sapheti csata. – Balbek romjai. – Sztambulban.)</li>
<li>Összeesküvő leszek <span class="ralign"><a href=
"#Page_165">165</a></span></li>
<li class="li2">(Anyám társaságában. – Hogy kerültem az
összeesküvésbe? – Kossuth tanácsa. – Tibor és Pista öcséimet
elfogják. – Kiszabaditom őket. – Hogy kezdődött adósságom? – Miként
merültem el benne nyakig.)</li>
<li>Házasságom <span class="ralign"><a href=
"#Page_186">186</a></span></li>
<li class="li2">(Amelit feleségül veszem. – Esküvőm. – Egy asszony
is megér egy életet. – Konyhabeli tudományom. – Az öreg Dumas. –
Mikor Párist fenyegetik a poroszok.)</li>
<li>A nagy háboru alatt <span class="ralign"><a href=
"#Page_199">199</a></span></li>
<li class="li2">(Menekülünk Párisból. – Nyomoruságunk Brüsszelben.
– Gróf Károlyi Ede. – Darwin. – Olivier barátom.)</li>
<li>Milanóban <span class="ralign"><a href=
"#Page_211">211</a></span></li>
<li class="li2">(Milanói lakásom. – Fofó kutyám élete és halála. –
A japáni ember sirja. – Rothschild Adolf. – A párisi ostrom alatt
mindenem elpusztult. – Nápolyi utunk. – Apám nem ad szállást. – Mit
vétettem?)</li>
<li>Genuában <span class="ralign"><a href=
"#Page_231">231</a></span></li>
<li class="li2">(Milán Comello grófné. – St.-Dalmas fürdőben. –
Orgyilkosság fenyeget. – Philomén. – Valsi barátaink. – Ducamp. –
Ducamp halála.)</li>
<li>Fiam születése <span class="ralign"><a href=
"#Page_252">252</a></span></li>
<li class="li2">(Vanetti úrral leszámolok. – Bűnpöröm. – Velenczei
utaink. – Beppina halála. – Endre fiam megszületik.)</li>
<li>Barátságom Garibaldival <span class="ralign"><a href=
"#Page_268">268</a></span></li>
<li class="li2">(Meglátogatom Garibaldit Caprera szigetén. –
Garibaldi Genuában. – Fiam Garibaldinál. – De-Marini kertje. –
Bonbonnel. Apám tervei. – A cselszövények.)</li>
<li>Az adósok börtönében <span class="ralign"><a href=
"#Page_283">283</a></span></li>
<li class="li2">(Uzsorásom okosan beszél. – A bécsi ügynök. – A
vasuti szerencsétlenség. – Az angol királynő nevében fogoly vagyok.
– A börtön. – Börtönbeli barátaim. – A mogorva ezredes. – A vidám
Stephenson szerelmi ügye. – Ügyvédem Goldberg.)</li>
<li>Menekülésem <span class="ralign"><a href=
"#Page_305">305</a></span></li>
<li class="li2">(Ügyvédem esze. – Pénzem elfogy, koplalok. –
Utazásom Genuába. – Apám kitagad. – Haldokló apám mellett. –
Temetésére nem mehettem.)</li>
</ul>
<hr class="chap" />
<div class="chapter"></div>
<div class="figcenter" style="width: 858px;"><a href=
"images/i001hq.jpg"><img src="images/i001.jpg" alt=
"Gróf Károlyi Gábor észak-afrikai utazásainak térképe." title=
"Gróf Károlyi Gábor észak-afrikai utazásainak térképe." /></a>
<p class="caption">Gróf Károlyi Gábor észak-afrikai utazásainak
térképe.</p>
</div>
<hr class="chap" />
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_4">4</a></td>
<td>Arpádtól kezdve</td>
<td>Árpádtól kezdve</td>
</tr>
<tr>
<td class="tdr"><a href="#Page_27">27</a></td>
<td>En azt</td>
<td>Én azt</td>
</tr>
<tr>
<td class="tdr"><a href="#Page_37">37</a></td>
<td>gróf Batthyanyít</td>
<td>gróf Batthyányit</td>
</tr>
<tr>
<td class="tdr"><a href="#Page_104">104</a></td>
<td>lőttem oroszlant</td>
<td>lőttem oroszlánt</td>
</tr>
<tr>
<td class="tdr"><a href="#Page_171">171</a></td>
<td>Irányi Dáníel</td>
<td>Irányi Dániel</td>
</tr>
<tr>
<td class="tdr"><a href="#Page_193">193</a></td>
<td>O is rögtön</td>
<td>Ő is rögtön</td>
</tr>
<tr>
<td class="tdr"><a href="#Page_233">233</a></td>
<td>én csak ismétlen</td>
<td>én csak ismétlem</td>
</tr>
<tr>
<td class="tdr"><a href="#Page_253">253</a></td>
<td>rólam, bogy</td>
<td>rólam, hogy</td>
</tr>
<tr>
<td class="tdr"><a href="#Page_305">305</a></td>
<td>Es a kiben</td>
<td>És a kiben</td>
</tr>
</table>
</div>







<pre>





End of the Project Gutenberg EBook of Gróf Károlyi Gábor följegyzése
 (1. kötet), by Károly Eötvös

*** END OF THIS PROJECT GUTENBERG EBOOK GRÓF KÁROLYI GÁBOR ***

***** This file should be named 63002-h.htm or 63002-h.zip *****
This and all associated files of various formats will be found in:
        http://www.gutenberg.org/6/3/0/0/63002/

Produced by Albert László from page images generously made
available by the Google Books Library Project

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
